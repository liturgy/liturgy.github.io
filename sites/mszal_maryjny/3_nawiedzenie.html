<div lang="pl">
  <h1>3.</br>NAWIEDZENIE NAJŚWIĘTSZEJ MARYI PANNY</h1>
  <p style="margin-top: 4em;">Nawiedzenie Najświętszej Maryi Panny to tajemnica zbawienia obfitująca w niebieskie dary. Najświętsza Maryja Panna ogarnięta przez Ducha Świętego, niosąc w łonie Słowo Boże, nawiedziła Elżbietę. Liturgia rzymska czci tę tajemnicę kilkakrotnie: w święto 31 maja na krótko przed narodzeniem św. Jana (dnia 24 czerwca), ale także jakby z wewnętrzenj konieczności w okresie Adwentu, dnia 21 grudnia, a zwłaszcza w 4 Niedzielę roku C, gdy zbliża się Narodzenie Pańskie.</p>
  <p class="s-margin">Dlatego słusznie używa się <em>Mszy o Nawiedzeniu Najświętszej Maryi Panny</em>, gdy w okresie Adwentu z ważnej przyczyny należy uczciś pamięć Matki Bożej.</p>
  <p class="s-margin">Najświętsza Maryja Panna nawiedzając krewną Elżbietę wskazuje na tajemnicę zbawienia, w której Bóg &bdquo;nawiedził lud swój i wyzwolił&rdquo; (Ant wej, Łk 1, 68). Jest także wzorem Kościoła, który &bdquo;wyposażony w Boskie sakramenty i napełniony Duchem Świętym&rdquo; (PK), nawiedza wszystkie narody, aby one &bdquo;uznały Chrystusa za swego Zbawiciela&rdquo; (PK).</p>
  
  <p class="s-margin">W tej Mszy Najświętsza Panna jest czczona jako:</p>
  <p>&mdash; <span class="expanded">nowa Córa Syjonu</span>, która w swym łonie (&bdquo;pośród ciebie&rdquo;) nosi Pana, Króla Izraela (1 Czyt, So 3, 14-18a);</p>
  <p>&mdash; <span class="expanded">arka Nowego Przymierza</span>, która brzemienna Słowem &bdquo;wnosi w dom Elżbiety zbawienie i radość&rdquo; (Ko, por. 1 Krn 13, 14)</p>
  <p>&mdash; <span class="expanded">nowe stworzenie</span> ukształtowane przez Ducha Świętego (por. Nd, por. KK 56),. Maryja &bdquo;zroszona łaską niebieską&rdquo; (Nd) wydała owoc zbawienia, Jezusa Chrystusa.</p>
  <p>&mdash; <span class="expanded">Matka Pana</span>, za taką uznana przez Elżbietę, matkę Poprzednika, &bdquo;w słowach proroczych [&hellip;] wypowiedzianych pod natchnieniem Ducha&rdquo; (Pf); Matka, która całkowicie poświęciła się tajemnicy odkupienia;</p>
  <p>&mdash; <span class="expanded">święta Niewiasta</span>, pouczona przez Anioła spieszy, by spełnić swe zadania zbawcze, i wysławia Boga wdzięczną pieśnią pochwalną (por. Ew, Łk 1, 39-56). &bdquo;W posłusze miłości&rdquo; przewyższa Ona wszystkich (Pf) i słusznie jest pozdrowiona jako błogosławiona, &bdquo;ponieważ uwierzyła w obiecane zbawienie&rdquo; (Pf, por. Śp Ew, Łk 1, 45). Bóg wejrzał na Jej uniżenie, a wszystkie pokolenia będą Ją błogosławiły (Ant Kom, Łk 1, 48).</p>
  
  <div class="both-sides-header">
    <div class="left">ANTYFONA NA WEJŚCIE</div>
    <div class="right">Łk 1, 68-69a. 70</div>
  </div>
  <p class="s-margin">Błogosławiony Pan, Bóg Izraela, <span class="red">*</span> bo lud swój nawiedził i wyzwolił. <span class="red">*</span> I wzbudził dla nas moc zbawczą, <span class="red">*</span> jak zapowiedział od dawna <span class="red">*</span> przez usta swych świętych proroków.</p>
  
  <div class="both-sides-header">
    <div class="left">KOLEKTA</div>
  </div>
  <p class="s-margin">Boże, Zbawco ludzkości, Ty przez Najświętszą Maryhę Pannę, która jest arką Nowego Przymierza, wniosłeś w dom Elżbiety zbawienie i radość; <span class="red">&dagger;</span> spraw, abyśmy posłuszni natchnieniu DUcha Świętego, <span class="red">*</span> mogli nieść Chrystusa braciom i wielbić Ciebie hymnem chwały i świętością obyczajów. Przez naszego Pana Jezusa Chrystusa, Twoje Syna, <span class="red">&dagger;</span> który z Tobą żyje i króluje w jedności Ducha Świętego, <span class="red">*</span> Bóg, przez wszystkie wieki wieków.</p>  
  
  <div class="both-sides-header">
    <div class="left">MODLITWA NAD DARAMI</div>
  </div>
  <p class="s-margin">Wszechmogący Boże, niech nasze dary uświęci Duch Święty, który ukształtował Najświętszą Maryję Pannę jako nowe stworzenie, <span class="red">&dagger;</span> aby z Niej, zroszonej łaską niebieską, <span class="red">*</span> narodził się owoc zbawienia, Twój Syn, Jezus Chrystus. Który żyje i króluje na wieki wieków.</p>
  
  <div class="both-sides-header">
    <div class="left">PREFACJA</div>
  </div>
  <p class="rubric"><em>Maryja jest błogosławiona, ponieważ uwierzyła w obiecane zbawienie</em></p>
  <p class="s-margin"><span class="red small-caps">k.</span> Pan z wami.<br>
  <span class="red small-caps">w.</span> I z duchem twoim.<br>
  <span class="red small-caps">k.</span> W górę serca.<br>
  <span class="red small-caps">w.</span> Wznosimy je do Pana.<br>
  <span class="red small-caps">k.</span> Dzięki składajmy Panu Bogu naszemu..<br>
  <span class="red small-caps">w.</span> Godne to i sprawiedliwe.<br></p>
  <p class="s-margin">Zaprawdę, godne to i sprawiedliwe, słuszne i zbawienne, <span class="red">*</span> abyśmy zawsze i wszędzie Tobie składali dziękczynienie, <span class="red">*</span> Panie, Ojcze święty, wszechmogący, wieczny Boże, <span class="red">*</span> przez naszego Pana Jezusa Chrystusa.</p>
  <p>Ty w proroczych słowach, wypowiedzianych przez Elżbietę pod natchnieniem Ducha, <span class="red">*</span> ukazujesz nam wielkość Najświętszej Maryi zawsze Dziewicy, <span class="red">*</span> Ponieważ uwierzyła Ona w obiecane zbawienie, <span class="red">*</span> matka Poprzednika nazwała Ją błogosławioną <span class="red">*</span> i uznała Ją za Matkę Pana, <span class="red">*</span> gdy pełniła posługę miłości.</p>
  <p>Dlatego z radością łączymy się z pieśnią Bogarodzicy Dziewicy <span class="red">*</span> i wysławiamy z pokorą Twój majestat, <span class="red">*</span> z rzeszą Aniołów i Świętych nieustannie wołając:</p>
  <p>Święty, Święty, Święty, Pan Bóg Zastępów. <span class="red">*</span> Pełne są niebiosa i ziemia chwały Twojej. <span class="red">*</span> Hosanna na wysokości. <span class="red">*</span> Błogosławiony, który idzie w imię Pańskie. <span class="red">*</span> Hosanna na wysokości.</p>
  
  <div class="both-sides-header">
    <div class="left">ANTYFONA NA KOMUNIĘ</div>
    <div class="right">Łk 1, 48</div>
  </div>
  <p class="s-margin">Bóg wejrzał na uniżenie swojej Służebnicy. <span class="red">*</span> Oto bowiem odtąd błogosławić mnie będą wszystkie pokolenia.</p>  
  
  <div class="both-sides-header">
    <div class="left">MODLITWA PO KOMUNII</div>
  </div>
  <p class="s-margin">Boże, nasz Ojcze, niech Twój Kościół, wyposażony w Boskie sakramenty i napełniony Duchem Świętym, podąża z radością do wszystkich narodów, <span class="red">&dagger;</span> aby słuchając jego słów zbawienia, cieszyły się z dokonanego odkupienia <span class="red">*</span> i uznały Chrystusa za swego Zbawiciela. Który żyje i króluje na wieki wieków.</p>
</div>