<div lang="pl">
  <h1>5.</br>NAJŚWIĘTSZA MARYJA PANNA MATKA ZBAWICIELA</h1>
  <p style="margin-top: 4em;">Pod tytułem Najświętszej Maryi Panny, Matki Zbawiciela, podaje się Mszę znajdującą się w &bdquo;Mszale Rzymskim dla diecezji polskich&rdquo;, w dziale Msze wspólne: <em>Msza o NMP w okresie Narodzenia Pańskiego</em> (s. 10&rdquo;). Formuły tej Mszy odznaczają się charakterem starożytnym i pięknem. Prefacja zaś pochodzi z Sakramentarza Weroneńskiego (Ve 1247).</p>
  
  <p class="s-margin">W tej Mszy, przenikniętej radością i światłem Narodzenia Pańskiego, uwydatniają się następujące momenty:</p>
  <p>&mdash; przede wszystkim <span class="expanded">macierzyńska rola Najświętszej Maryi Panny względem Jezusa Chrystusa</span>, uznanego za Króla &bdquo;wieków&rdquo; (Ant wej). Jest on Synem Bożym (Ko, Pf, PK), &bdquo;Dawcą życia&rdquo; (Ko, por. Dz 3, 15), &bdquo;Sakramentem naszego zbawienia&rdquo; (Pf), &rdquo;Światłem wszystkich narodów&rdquo; (Pf, por. Łk 2, 32), &bdquo;Oblubieńcem&rdquo; (Pf, por. Ps 19 [18], 6), &bdquo;Słowem Wcielonym&rdquo; (Ant Kom, J 1, 14);</p>
  <p>&mdash; <span class="expanded">płodne dziewictwo Maryi</span>, czyli dziewicze macierzyństwo, przez które Bóg dał ludzkości &bdquo;łaski zbawienia wiecznego&rdquo; (por. Ko). Również przedziwny sposób, w jaki Najświętsza Dziewica łączy w sobie &bdquo;radość Matki z chwałą dziewicktwa&rdquo; (Ant wej). Z tego wypływa szczególne stanowisko i godność Maryi, &bdquo;której żadna z kobiet na ziemi nie dorówna w Jej godności&rdquo; (Ant wej);</p>
  <p class="s-margin"><span class="expanded">wieczyste orędownictwo Maryi Panny za Ludem Bożym</span>, operające się na Bożym macierzyństwie: &bqquo;abyśmy doznawali orędownictwa Tej, przez którą otrzymaliśmy Twojego Syna, dawcę życia wiecznego&raquo; (Ko);</p>
  <p class="s-margin"><span class="expanded">przykład Matki Pana</span>, za którym idąc, wierni mogliby &bdquo;rozważać i zachować&rdquo; to, co się odnosi do Boga (Nd).</p>
  
  <div class="both-sides-header">
    <div class="left">ANTYFONA NA WEJŚCIE</div>
  </div>
  <p class="s-margin">Maryja zrodziłą Króla wieków <span class="red">*</span> i zachowując chwałę dziewictwa, doznała radości matki, <span class="red">*</span> żadna z kobiet na ziemi nie dorówna Jej w godności.</p>
  
  <div class="both-sides-header">
    <div class="left">KOLEKTA</div>
  </div>
  <p class="s-margin">Boże, Ty przez dziewicze macierzyństwo Najświętszej Maryi Panny obdarzyłeś ludzi łaską wiecznego zbawienia, <span class="red">&dagger;</span> spraw, abyśmy doznawali orędownictwa Tej, <span class="red">*</span> przez którą otrzymaliśmy Twojego Syna, dawcę życia wiecznego. Który z Tobą żyje i króluje w jedności Ducha Świętego, <span class="red">*</span> Bóg, przez wszystkie wieki wieków.</p>  
    
  <div class="both-sides-header">
    <div class="left">MODLITWA NAD DARAMI</div>
  </div>
  <p class="s-margin">Boże, nasz Ojcze, przyjmij dary przez nas złożone <span class="red">&dagger;</span> i oświeć nas światłem Ducha Świętego, <span class="red">*</span> abyśmy za przykładem Najświętszej Maryi Panny rozważali Twoje słowa <span class="red">*</span> i zachowywali je w naszych sercach. Przez Chrystusa, Pana naszego.</p>
  
  <div class="both-sides-header">
    <div class="left">PREFACJA</div>
  </div>
  <p class="rubric no-margin"><em>Zbawiciel wyszedł z Maryi jak oblubieniec ze swej komnaty</em></p>
  <p class="s-margin"><span class="red small-caps">k.</span> Pan z wami.<br>
  <span class="red small-caps">w.</span> I z duchem twoim.<br>
  <span class="red small-caps">k.</span> W górę serca.<br>
  <span class="red small-caps">w.</span> Wznosimy je do Pana.<br>
  <span class="red small-caps">k.</span> Dzięki składajmy Panu Bogu naszemu.<br>
  <span class="red small-caps">w.</span> Godne to i sprawiedliwe.<br></p>
  <p class="s-margin">Zaprawdę, godne to i sprawiedliwe, słuszne i zbawienne, <span class="red">*</span> abyśmy zawsze i wszędzie Tobie składali dziękczynienie, <span class="red">*</span> Panie, Ojcze święty, wszechmogący, wieczny Boże.</p>
  <p>Wielbimy Ciebie zwłaszcza w tym czasie, <span class="red">*</span> w którym zgodnie z Twoim tajemniczym zamysłem <span class="red">*</span> z dziewiczego łona narodził się Twój Syn, Jezus Chrystus. <span class="red">*</span> Jego objawiłeś jako sakrament naszego zbawienia <span class="red">*</span> i przeznaczyłeś na światło wszystkich narodów. <span class="red">*</span> On, jak oblubieniec wychodząc ze swojej komnaty, <span class="red">*</span> zajaśniał nam jako Zbawiciel i Władca, <span class="red">*</span> aby nas wyrwaćz mroku cienia śmierci <span class="red">*</span> i uczynić uczestnikami królestwa wiecznej światłości.</p>
  <p>Dlatego zjednoczeni z chórami Aniołów, <span class="red">*</span> wysławiamy Ciebie, z radością wołając:</p>
  <p>Święty, Święty, Święty, Pan Bóg Zastępów. <span class="red">*</span> Pełne są niebiosa i ziemia chwały Twojej. <span class="red">*</span> Hosanna na wysokości. <span class="red">*</span> Błogosławiony, który idzie w imię Pańskie. <span class="red">*</span> Hosanna na wysokości.</p>
  
  <div class="both-sides-header">
    <div class="left">ANTYFONA NA KOMUNIĘ</div>
    <div class="right">J 1, 14</div>
  </div>
  <p class="s-margin">Słowo stało się ciałem <span class="red">*</span> i zamieszkało między nami, <span class="red">*</span> pełne łaski i prawdy.</p>  
  
  <div class="both-sides-header">
    <div class="left">MODLITWA PO KOMUNII</div>
  </div>
  <p class="s-margin">Pokrzepieni Ciałem i Krwią Wcielonego Słowa, prosimy Cię, Boże, <span class="red">&dagger;</span> aby ten Boski pokarm, który z radością przyjęliśmy, oddając cześć Najświętszej Maryi Pannie, <span class="red">*</span> dał nam udział w Bóstwie Twojego Syna. Który żyje i króluje na wieki wieków.</p>
</div>