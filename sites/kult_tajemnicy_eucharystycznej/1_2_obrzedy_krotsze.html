<div lang="pl">
<h2>2. OBRZĘD Z KRÓTSZĄ LITURGIĄ SŁOWA BOŻEGO</h2>

  <p class="b-margin rubric"><span class="list-num">42.</span>Tę formę obrzędową stosuje się wtedy, gdy ze względu na okoliczności dłuższa liturgia słowa nie jest wskazana, zwłaszcza kiedy do Komunii przystępuje tylko jedna lub kilka osób i dlatego nie można sprawować liturgii w sposób prawdziwie wspólnotowy, jak również wtedy, gdy przystępujący do Komunii świętej już uczestniczyli we Mszy.</p>
  
  <h4 class="red" style="text-align: left; margin-top: 2em;">OBRZĘDY WSTĘPNE</h4>
  <p class="rubric"><span class="list-num">43.</span>Gdy wierni się zgromadzili i wszystko zostało przygotowane, jak wyżej powiedziano (nr <span>19–20</span>), szafarz pozdrawia obecnych.</p>
  <p class="rubric indent">Jeżeli jest kapłanem lub diakonem, mówi:</p>
  <p class="s-margin">Miłość Boga Ojca, łaska naszego Pana Jezusa Chrystusa, i dar jedności w Duchu Świętym niech będą z wami wszystkimi.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>I z duchem twoim.</div>
      <div style="text-align: right;">→ 44</div>
  </div>
  <p class="s-margin rubric indent">Albo:</p>
  <p class="s-margin">Pan z wami.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>I z duchem twoim.</div>
      <div style="text-align: right;">→ 44</div>
  </div>
  <p class="s-margin rubric indent">Inne formuły pozdrowienia, jak we Mszy świętej.</p>
  <p class="rubric indent">Jeżeli szafarz nie jest kapłanem ani diakonem, pozdrawia obecnych tymi albo podobnymi słowami:</p>
  <p class="s-margin">Wysławiajmy Pana, który w swojej dobroci zaprasza nas <span class="red">(</span>was<span class="red">)</span> do przyjęcia Ciała Chrystusa.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>Błogosławiony jesteś, Boże, teraz i na wieki.</div>
      <div style="text-align: right;">→ 44</div>
  </div>
  <p class="rubric indent s-margin">Można też użyć innych słów z Pisma św., którymi zwykle pozdrawia się wiernych.</p>
  <p class="rubric b-margin"><span class="list-num">44.</span>Następuje akt pokuty. Szafarz wzywa tych, którzy mają przyjąć Komunię świętą do pokuty, mówiąc:</p>
  
  <p class="s-margin">A.</p>
  <p>Przeprośmy Boga za nasze grzechy, abyśmy mogli godnie uczestniczyć w świętym obrzędzie.</p>
  <p class="s-margin rubric indent">Po krótkim milczeniu wszyscy razem odmawiają wyznanie grzechów:</p>
  <p class="s-margin">Spowiadam się Bogu wszechmogącemu i wam, bracia i siostry, że bardzo zgrzeszyłem myślą, mową, uczynkiem i zaniedbaniem:</p>
  <p class="s-margin rubric indent">Bijąc się w piersi, mówią:</p>
  <p class="s-margin">Moja wina, moja wina, moja bardzo wielka wina.</p>
  <p class="s-margin rubric indent">Dalej mówią:</p>
  <p class="s-margin">Przeto błagam Najświętszą Maryję, zawsze Dziewicę, wszystkich Aniołów i Świętych, i was, bracia i siostry, o modlitwę za mnie do Pana Boga naszego.</p>
  <p class="s-margin rubric indent">Szafarz kończy:</p>
  <p class="s-margin">Niech się zmiłuje nad nami Bóg wszechmogący i odpuściwszy nam grzechy, doprowadzi nas do życia wiecznego.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>Amen.</div>
      <div style="text-align: right;">→ 45</div>
  </div>
  
  <p class="b-margin">B. <span class="rubric">Albo:</span></p>
  <p class="s-margin rubric">Szafarz wzywa wiernych do pokuty:</p>
  <p class="s-margin">Uznajmy przed Bogiem, że jesteśmy grzeszni, abyśmy mogli godnie przyjąć Komunię świętą.</p>
  <p class="s-margin rubric indent">Następuje chwila milczenia, po czym szafarz mówi:</p>
  <p class="s-margin">Zmiłuj się nad nami, Panie.</p>
  <p><span class="red">W.</span> Bo zgrzeszyliśmy przeciw Tobie.</p>
  <p>Okaż nam, Panie, miłosierdzie swoje.</p>
  <p><span class="red">W.</span> I daj nam swoje zbawienie.</p>
  <p class="s-margin rubric indent">Szafarz kończy:</p>
  <p class="s-margin">Niech się zmiłuje nad nami Bóg wszechmogący i odpuściwszy nam grzechy, doprowadzi nas do życia wiecznego.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>Amen.</div>
      <div style="text-align: right;">→ 45</div>
  </div>
  
  <p class="b-margin">C. <span class="rubric">Albo:</span></p>
  <p class="s-margin rubric">Szafarz wzywa wiernych do pokuty:</p>
  <p>Przeprośmy Boga za nasze grzechy, abyśmy mogli godnie przyjąć Komunię świętą.</p>
  <p class="s-margin rubric indent">Następuje chwila milczenia. Następnie szafarz lub ktoś z obecnych wypowiada następujące wezwania albo inne połączone z aklamacją: Zmiłuj się nad nami:</p>
  <p class="s-margin">Panie, który przez swoje misterium paschalne wysłużyłeś nam zbawienie, zmiłuj się nad nami.</p>
  <p><span class="red">W.</span> Zmiłuj się nad nami.</p>
  <p class="s-margin rubric">Szafarz:</p>
  <p class="s-margin">Chryste, który wśród nas ustawicznie odnawiasz cudowne dzieła swojej Męki, zmiłuj się nad nami.</p>
  <p><span class="red">W.</span> Zmiłuj się nad nami.</p>
  <p class="s-margin rubric">Szafarz:</p>
  <p class="s-margin">Panie, który przez przyjmowanie Twojego Ciała czynisz nas uczestnikami paschalnej ofiary, zmiłuj się nad nami.</p>
  <p><span class="red">W.</span> Zmiłuj się nad nami.</p>
  <p class="s-margin rubric indent">Szafarz kończy:</p>
  <p class="s-margin">Niech się zmiłuje nad nami Bóg wszechmogący i odpuściwszy nam grzechy, doprowadzi nas do życia wiecznego.</p>
  <p class="s-margin rubric indent">Wszyscy odpowiadają:</p>
  <div class="both-sides-header s-margin">
      <div>Amen.</div>
      <div style="text-align: right;">→ 45</div>
  </div>
  
  
  <h4 class="red" style="text-align: left; margin-top: 2em;">LITURGIA SŁOWA BOŻEGO</h4>
  <p class="rubric"><span class="list-num">45.</span>Zamiast liturgii słowa Bożego odczytuje się krótki tekst Pisma św., w którym jest mowa o Chlebie życia.</p>
  <p class="rubric indent">Zależnie od okoliczności czyni to albo ktoś z obecnych, albo sam szafarz.</p>
  
  <div class="both-sides-header s-margin">
      <div>A. Słuchajmy słów Chrystusa:</div>
      <div class="right">J 6, 54–58</div>
  </div>
  <p class="no-margin">Kto spożywa moje Ciało i pije moją Krew, ma życie wieczne, a Ja go wskrzeszę w dniu ostatecznym. Ciało moje jest prawdziwym pokarmem, a Krew moja jest prawdziwym napojem. Kto spożywa moje Ciało i Krew moją pije, trwa we Mnie, a Ja w nim. Jak Mnie posłał żyjący Ojciec, a Ja żyję przez Ojca, tak i ten, kto Mnie spożywa, będzie żył przeze Mnie. To jest chleb, który z nieba zstąpił, nie jest on taki jak ten, który jedli wasi przodkowie, a poumierali. Kto spożywa ten chleb, będzie żył na wieki.</p>
  
  <div class="both-sides-header b-margin">
      <div>B. Słuchajmy słów Chrystusa:</div>
      <div class="right">J 6, 54–55</div>
  </div>
  <p class="no-margin">Kto spożywa moje Ciało i pije moją Krew, ma życie wieczne, a 
Ja go wskrzeszę w dniu ostatecznym. Ciało moje jest prawdziwym pokarmem, a Krew moja jest prawdziwym napojem.</p>
  
  <div class="both-sides-header b-margin">
      <div>C. Słuchajmy słów Chrystusa:</div>
      <div class="right">J 14, 6</div>
  </div>
  <p class="no-margin">Ja jestem drogą i prawdą, i życiem. Nikt nie przychodzi do Ojca inaczej jak tylko przeze Mnie.</p>

  <div class="both-sides-header b-margin">
      <div>D. Słuchajmy słów Chrystusa:</div>
      <div class="right">J 14, 23</div>
  </div>
  <p class="no-margin">Jeśli Mnie kto miłuje, będzie zachowywał moją naukę, a Ojciec mój umiłuje go, i przyjdziemy do niego, i będziemy u niego przebywać.</p>

  <div class="both-sides-header b-margin">
      <div>E. Słuchajmy słów Chrystusa:</div>
      <div class="right">J 15, 4</div>
  </div>
  <p class="no-margin">Wytrwajcie we Mnie, a Ja będę trwał w was. Podobnie jak latorośl nie może przynosić owocu sama z siebie, jeśli nie trwa w winnym krzewie, tak samo i wy, jeżeli we Mnie trwać nie będziecie.</p>
  
  <div class="both-sides-header b-margin">
      <div>F. Słuchajmy słów Chrystusa:</div>
      <div class="right">1 Kor 11, 26</div>
  </div>
  <p class="no-margin">Ilekroć spożywacie ten chleb albo pijecie kielich, śmierć Pańską głosicie, aż przyjdzie.</p>
  
  <p class="rubric indent s-margin">Można wybrać także inny tekst z tych, które są niżej wskazane na s. 63.</p>

  <h4 class="red" style="text-align: left; margin-top: 2em;">KOMUNIA ŚWIĘTA</h4>
  <p class="rubric"><span class="list-num">46.</span>Szafarz podchodzi do tabernakulum, bierze puszkę z Ciałem Pańskim, stawia ją na ołtarzu i przyklęka. Następnie szafarz wprowadza do modlitwy Pańskiej tymi lub podobnymi słowami:</p>
  <p class="s-margin">Módlmy się wspólnie do Boga, jak nas nauczył nasz Zbawiciel, Jezus Chrystus.</p>
  <p class="rubric indent s-margin">Wszyscy wspólnie odmawiają:</p>
  <p class="s-margin">Ojcze nasz, któryś jest w niebie: święć się imię Twoje, przyjdź królestwo Twoje, bądź wola Twoja jako w niebie, tak i na ziemi. Chleba naszego powszedniego daj nam dzisiaj. I odpuść nam nasze winy, jako i my odpuszczamy naszym winowajcom. I nie wódź nas na pokuszenie, ale nas zbaw ode złego.</p>

  <p class="rubric b-margin"><span class="list-num">47.</span>Potem szafarz przyklęka, bierze Hostię i trzymając ją nieco podniesioną nad puszką, zwrócony do mających przyjąć Komunię świętą, mówi:</p>
  <p class="s-margin">Oto Baranek Boży, który gładzi grzechy świata. Błogosławieni, którzy zostali wezwani na Jego ucztę.</p>
  <p class="rubric indent s-margin">Przyjmujący Komunię świętą dodają raz:</p>
  <p class="s-margin">Panie, nie jestem godzien, abyś przyszedł do mnie, ale powiedz tylko słowo, a będzie uzdrowiona dusza moja.</p>

  <p class="rubric b-margin"><span class="list-num">48.</span>Jeżeli szafarz przyjmuje Komunię świętą, mówi cicho:</p>
  <p class="s-margin">Ciało Chrystusa niech mnie strzeże na życie wieczne.</p>
  <p class="rubric indent s-margin">I ze czcią przyjmuje Ciało Chrystusa.</p>

  <p class="rubric b-margin"><span class="list-num">49.</span>Następnie bierze naczynie lub puszkę, podchodzi do przystępujących do Komunii świętej i każdemu z nich ukazuje nieco podniesioną Hostię mówiąc:</p>
  <p class="s-margin">Ciało Chrystusa.</p>
  <p class="rubric indent s-margin">Przyjmujący Komunię odpowiada:</p>
  <p class="s-margin">Amen.</p>
  <p class="rubric indent s-margin">I przyjmuje Komunię świętą.</p>

  <p class="rubric b-margin"><span class="list-num">50.</span>Po rozdzieleniu Komunii świętej szafarz zbiera do puszki cząsteczki Hostii, które mogły się znaleźć na patenie komunijnej i, jeśli trzeba, obmywa palce. Jeżeli zostały komunikanty, szafarz, chowa Najświętszy Sakrament do tabernakulum, przyklęka i zamyka tabernakulum.</p>
  <p class="rubric indent">Po Komunii świętej można przez jakiś czas zachować święte milczenie albo śpiewać psalm lub pieśń pochwalną, zależnie od okoliczności.</p>
  
  <p class="rubric b-margin"><span class="list-num">51.</span>Następnie szafarz odmawia końcową modlitwę:</p>
  <p class="s-margin">Módlmy się.</p>
  <p class="b-margin">A.</p>
  <p>Boże, Ty w Najświętszym Sakramencie zostawiłeś nam pamiątkę swej męki, daj nam taką czcią otaczać świętej tajemnice Ciała i Krwi Twojej, abyśmy nieustannie doznawali owoców Twego odkupienia. Który żyjesz i królujesz na wieki wieków.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>
  
  <p class="b-margin">B. <span class="rubric">Albo:</span></p>
  <p>Boże, nasz Ojcze, przez paschalne misterium swojego Syna dokonałeś naszego odkupienia, dlatego w sakramentalnych znakach głosimy śmierć i zmartwychwstanie Chrystusa, spraw, abyśmy stale doznawali wzrostu Twojej łaski. Przez Chrystusa, Pana naszego.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>
  
  <p class="b-margin">C. <span class="rubric">Albo:</span></p>
  <p>Posileni świętym darem, dzięki Tobie składamy, dobry Ojcze, 
i błagamy, aby moc Ducha Świętego, której nam udzieliłeś w Eucharystii, trwała w nas i przemieniała nasze życie. Przez Chrystusa, Pana naszego.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>
  
  <p class="s-margin rubric indent">Inne modlitwy do wyboru, nr <span>145–152</span>.</p>
  
  <p class="b-margin red">W OKRESIE WIELKANOCNYM</p>
  <p class="s-margin">Módlmy się.</p>
  <p class="b-margin">A.</p>
  <p>Wszechmogący Boże, tchnij w nas Ducha Twojej miłości i w swojej dobroci zjednocz wszystkich, których posiliłeś wielkanocnym sakramentem. Przez Chrystusa, Pana naszego.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>
  
  <p class="b-margin">B. <span class="rubric">Albo:</span></p>
  <p>Prosimy Cię, Boże, niech udział w paschalnym misterium Twojego Syna oczyści nas z pozostałości dawnej winy i przemieni w nowe stworzenie. Przez Chrystusa, Pana naszego.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>
  
  <p class="b-margin">C. <span class="rubric">Albo:</span></p>
  <p>Wszechmogący, wieczny Boże, przez zmartwychwstanie Chrystusa odrodziłeś nas do życia wiecznego, pomnóż w nas owoce wielkanocnego sakramentu i umocnij nasze serca pokarmem dającym zbawienie. Przez Chrystusa, Pana naszego.</p>
  <div class="both-sides-header s-margin">
      <div><span class="red">W.</span> Amen.</div>
      <div style="text-align: right;">→ 52</div>
  </div>


  <h4 class="red" style="text-align: left; margin-top: 2em;">OBRZĘDY ZAKOŃCZENIA</h4>
  <p class="rubric"><span class="list-num">52.</span>Następnie szafarz, jeżeli jest kapłanem lub diakonem, zwraca się do ludu i rozkładając ręce mówi:</p>
  <p class="s-margin">Pan z wami.</p>
  <p class="rubric indent s-margin">Wszyscy odpowiadają:</p>
  <p class="s-margin">I z duchem twoim.</p>
  <p class="rubric indent s-margin">Błogosławi lud mówiąc:</p>
  <p class="s-margin">Niech was błogosławi Bóg wszechmogący, Ojciec i Syn, <span class="red">&malt;</span> i Duch Święty.</p>
  <p class="rubric indent s-margin">Wszyscy odpowiadają:</p>
  <div class="both-sides-header s-margin">
      <div>Amen.</div>
      <div style="text-align: right;">→ 54</div>
  </div>
  
  <p class="rubric b-margin"><span class="list-num">53.</span>Jeżeli szafarz nie jest kapłanem ani diakonem, wówczas wzywając błogosławieństwa Bożego i żegnając się mówi:</p>
  <p class="s-margin">Niech Bóg nas błogosławi, broni od wszelkiego zła i doprowadzi do życia wiecznego.</p>
  <p class="rubric indent s-margin">Albo:</p>
  <p class="s-margin">Niech nas błogosławi i strzeże Bóg wszechmogący i miłosierny,  Ojciec i Syn, i Duch Święty.</p>
  <p class="rubric indent s-margin">Wszyscy odpowiadają:</p>
  <div class="both-sides-header s-margin">
      <div>Amen.</div>
      <div style="text-align: right;">→ 54</div>
  </div>
  
  <p class="rubric b-margin"><span class="list-num">54.</span>Na zakończenie szafarz mówi:</p>
  <p class="s-margin">Idźcie w pokoju Chrystusa.</p>
  <p class="rubric indent s-margin">Wszyscy odpowiadają:</p>
  <p class="s-margin">Bogu niech będą dzięki.</p>
  <p class="rubric indent s-margin">Szafarz oddaje cześć Najświętszemu Sakramentowi i odchodzi.</p>
</div>