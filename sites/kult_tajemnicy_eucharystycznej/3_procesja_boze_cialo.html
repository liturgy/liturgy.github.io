<div lang="pl">
<p class="red" style="text-align: center; margin-bottom: 0;">ROZDZIAŁ III</p>
<h1 class="s-margin">PROCESJA NA UROCZYSTOŚĆ NAJŚWIĘTSZEGO CIAŁA I KRWI CHRYSTUSA</h1>
  <h2>PRZYGOTOWANIA</h2>

  <p class="b-margin rubric"><span class="list-num">89.</span>W zakrystii należy przygotować:</p>
  <p class="rubric indent s-margin">a) dla celebransa: oprócz szat mszalnych białą kapę (jeżeli jej używa) i welon naramienny; jeżeli procesja odbywa się po Nieszporach, należy przygotować humerał, albę, pasek, białą stułę i kapę oraz welon naramienny.</p>
  <p class="indent rubric">b) dla innych kapłanów: humerały, alby, paski, białe stuły i ornaty;</p>
  <p class="indent rubric">c) dla diakonów: humerały, alby, paski, białe stuły i dalmatyki. Ornatu i dalmatyki nie wolno wkładać na komżę.</p>
  <p class="indent rubric">d) dla ministrantów: alby lub komże;</p>
  <p class="indent rubric">e) krzyż procesyjny;</p>
  <p class="indent rubric">f) księgę zawierającą teksty procesji;</p>
  <p class="indent rubric">g) bursę z korporałem;</p>
  <p class="indent rubric">h) baldachim;</p>
  <p class="indent rubric">i) świece dla duchowieństwa i ministrantów;</p>
  <p class="indent rubric">j) dwie kadzielnice i łódkę.</p>
  
  <p class="b-margin rubric"><span class="list-num">90.</span>Przy drodze, którą ma przejść procesja, należy przygotować cztery ołtarze. Na tych ołtarzach nie należy umieszczać wizerunków Świętych, lecz przyozdobić je symbolami eucharystycznymi i umieścić na nich okazały tron z korporałem do wystawienia Najświętszego Sakramentu oraz lichtarze ze świecami, zabezpieczonymi przed wiatrem.</p>
  
  <p class="b-margin rubric"><span class="list-num">91.</span>Jeżeli jest to potrzebne, należy przygotować aparaturę nagłaśniającą.</p>
  
  <h2>POCZĄTEK PROCESJI</h2>

  <p class="b-margin rubric"><span class="list-num">92.</span>Po Mszy świętej celebrans zachowuje szaty mszalne albo wkłada białą kapę.</p>
  
  <p class="b-margin rubric"><span class="list-num">93.</span>Komentator krótko przypomina porządek procesji i śpiewów.</p>
  
  <p class="b-margin rubric"><span class="list-num">94.</span>W tym czasie celebrans nakłada kadzidło do dwu kadzielnic, bez błogosławieństwa, i okadza Najświętszy Sakrament. Ministrant podaje welon naramienny.</p>
  
  <p class="b-margin rubric"><span class="list-num">95.</span>Celebrans podchodzi do ołtarza, bierze monstrancję i procesja wyrusza ze śpiewem pieśni: <span>Twoja cześć, chwała</span>.</p>
  
  <p class="b-margin rubric"><span class="list-num">96.</span>Wszystkie pieśni towarzyszące procesji, z wyjątkiem hymnu: <span>Ciebie, Boga, wysławiamy</span>, zaczyna kantor lub organista. Jeżeli ich nie ma, robi to celebrans.</p>
  
  <p class="b-margin rubric"><span class="list-num">97.</span>Śpiew przed Ewangelią wykonują kantorzy lub chór, a wszyscy powtarzają aklamację.</p>
  
  <p class="b-margin rubric"><span class="list-num">98.</span>Przy odczytywaniu lub śpiewaniu Ewangelii zachowuje się takie obrzędy, jak we Mszy świętej.</p>

  <h2>PIERWSZA STACJA</h2>
  <h3 class="no-margin">EUCHARYSTIA JEST OFIARĄ</h3>
  
  <p class="b-margin rubric"><span class="list-num">99.</span>Po przyjściu procesji do pierwszego ołtarza śpiewa się hymn albo responsorium, albo pieśń: Bądź pochwalon na wieki lub inną.</p>
  
  <p class="b-margin rubric"><span class="list-num">100.</span>W tym czasie umieszcza się Najświętszy Sakrament na tronie i okadza bez nakładania kadzidła.</p>
  <div class="both-sides-header b-margin">
      <div class="left">ŚPIEW PRZED EWANGELIĄ</div>
      <div class="right">Por. Hbr 9, 11. 12. 14</div>
  </div>
  <p class="s-margin"><span class="red" style="display: inline-block; width: 1.5em;">K.</span>Kielich Przymierza to Krew Zbawiciela.<br><span class="red" style="display: inline-block; width: 1.5em;">W.</span>Kielich Przymierza to Krew Zbawiciela.</p>
  <p class="s-margin"><span class="red" style="display: inline-block; width: 1.5em;">K.</span>Chrystus jako Arcykapłan dóbr przyszłych <span class="red">*</span> przez własną Krew wszedł do Miejsca Świętego.<br><span class="red"style="display: inline-block; width: 1.5em;">W.</span>Kielich Przymierza to Krew Zbawiciela.</p>
  <p class="s-margin"><span class="red" style="display: inline-block; width: 1.5em;">K.</span>Jezus złożył Bogu samego siebie jako nieskalaną ofiarę. <span class="red">*</span> Jego Krew oczyszcza nasze sumienia.<br><span class="red" style="display: inline-block; width: 1.5em;">W.</span>Kielich Przymierza to Krew Zbawiciela.</p>
  
  <div class="both-sides-header b-margin">
      <div class="left">EWANGELIA</div>
      <div class="right">Mt 26, 17–19. 26–29</div>
  </div>
  <p class="s-margin"><span class="red" style="display: inline-block; width: 1.5em;">K.</span>Pan z wami.<br><span class="red" style="display: inline-block; width: 1.5em;">W.</span>I z duchem twoim.</p>
  <p class="s-margin"><span class="red" style="display: inline-block; width: 1.5em;">&malt;</span>Słowa Ewangelii według świętego Mateusza.<br><span class="red"style="display: inline-block; width: 1.5em;">W.</span>Chwała Tobie, Panie.</p>
  <p class="b-margin indent">W pierwszy dzień Przaśników przystąpili do Jezusa uczniowie i zapytali Go: «Gdzie chcesz, żebyśmy Ci przygotowali Paschę do spożycia?» On odrzekł: «Idźcie do miasta, do znanego nam człowieka i powiedzcie mu: „Nauczyciel mówi: Czas mój jest bliski; u ciebie chcę urządzić Paschę z moimi uczniami”». Uczniowie uczynili tak, jak im polecił Jezus, i przygotowali Paschę.</p>
  <p class="indent">A gdy oni jedli, Jezus wziął chleb i odmówiwszy błogosławieństwo, połamał i dał uczniom, mówiąc: «Bierzcie i jedzcie, to jest Ciało moje». Następnie wziął kielich i odmówiwszy dziękczynienie, dał im, mówiąc: «Pijcie z niego wszyscy, bo to jest moja Krew Przymierza, która za wielu będzie wylana na odpuszczenie grzechów. Lecz powiadam wam: Odtąd nie będę już pił z tego owocu winnego krzewu aż do owego dnia, kiedy pić go będę nowy, w królestwie Ojca mojego».</p>
  <p class="indent">Oto słowo Pańskie.</p>
  
  <h4 class="red" style="text-align: left;">HOMILIA</h4>
  <p class="b-margin rubric"><span class="list-num">101.</span>Można wygłosić krótką homilię.</p>
  
  <h4 class="red" style="text-align: left;">WSPÓLNA MODLITWA</h4>
  <p class="b-margin rubric"><span class="list-num">102.</span>Celebrans wzywa obecnych:</p>
  <p class="s-margin">Prośmy wszechmogącego Boga, abyśmy zawsze godnie składali Jego Majestatowi Najświętszą Ofiarę.</p>
  
  <p class="b-margin rubric"><span class="list-num">103.</span>Celebrans klęka na stopniu przed ołtarzem i wszyscy śpiewają trzy razy wezwanie:</p>
  <p class="s-margin">Święty Boże, święty mocny, święty, nieśmiertelny, zmiłuj się nad nami.</p>

  <p class="b-margin rubric"><span class="list-num">104.</span>W tym czasie celebrans nakłada kadzidło i okadza Najświętszy Sakrament. Następnie wstaje i śpiewa:</p>
  <p class="s-margin">Módlmy się. <span class="rubric">(Cicha modlitwa)</span></p>
  <p>Boże, nasz Ojcze, przez paschalne misterium swojego Syna dokonałeś naszego odkupienia, <span class="red">†</span> dlatego w sakramentalnych znakach głosimy śmierć i zmartwychwstanie Chrystusa; <span class="red">*</span> spraw, abyśmy stale doznawali wzrostu Twojej łaski. Przez Chrystusa, Pana naszego.</p>
  <p class="s-margin"><span class="red">W.</span> Amen.</p>

  <p class="b-margin rubric"><span class="list-num">105.</span>Jeżeli jest taki zwyczaj, celebrans błogosławi wiernych Najświętszym Sakramentem, po czym procesja udaje się do następnego ołtarza ze śpiewem pieśni (np. <span>Zróbcie Mu miejsce</span>).</p>
  
  <p class="b-margin rubric"><span class="list-num">106.</span>Przy następnych ołtarzach zachowuje się obrzędy opisane przy pierwszym ołtarzu, zmieniają się jednak pieśni, perykopy z Ewanelii i modlitwy.</p>
  
  <h2>DRUGA STACJA</h2>
  <h3 class="no-margin">EUCHARYSTIA JEST POKARMEM DUSZY</h3>
  
  <p class="b-margin rubric"><span class="list-num">107.</span>Po przyjściu procesji do ołtarza śpiewa się hymn albo responsorium, albo pieśń: <span>Jezu miłości Twej</span> lub inną.</p>
  
  <div class="both-sides-header b-margin">
      <div class="left">ŚPIEW PRZED EWANGELIĄ</div>
      <div class="right">Por. J 6, 55–56</div>
  </div>
  <p class="s-margin"><span class="red" style="display: inline-block; width: 1.5em;">K.</span>Pokarmem z nieba Pan swój lud obdarzył.<br><span class="red" style="display: inline-block; width: 1.5em;">W.</span>Pokarmem z nieba Pan swój lud obdarzył.</p>
  <p class="s-margin"><span class="red" style="display: inline-block; width: 1.5em;">K.</span>Ciało moje jest prawdziwym pokarmem, <span class="red">*</span> a Krew moja jest prawdziwym napojem.<br><span class="red"style="display: inline-block; width: 1.5em;">W.</span>Pokarmem z nieba Pan swój lud obdarzył.</p>
  <p class="s-margin"><span class="red" style="display: inline-block; width: 1.5em;">K.</span>Kto spożywa moje Ciało i Krew moją pije, <span class="red">*</span> trwa we Mnie, a Ja w nim jestem.<br><span class="red" style="display: inline-block; width: 1.5em;">W.</span>Pokarmem z nieba Pan swój lud obdarzył.</p>
  
  <div class="both-sides-header b-margin">
      <div class="left">EWANGELIA</div>
      <div class="right">Mk 8, 1–9</div>
  </div>
  <p class="s-margin"><span class="red" style="display: inline-block; width: 1.5em;">K.</span>Pan z wami.<br><span class="red" style="display: inline-block; width: 1.5em;">W.</span>I z duchem twoim.</p>
  <p class="s-margin"><span class="red" style="display: inline-block; width: 1.5em;">&malt;</span>Słowa Ewangelii według świętego Marka.<br><span class="red"style="display: inline-block; width: 1.5em;">W.</span>Chwała Tobie, Panie.</p>
  <p class="b-margin indent">Gdy znowu wielki tłum był z Jezusem i nie mieli co jeść, przywołał do siebie uczniów i rzekł im: «Żal Mi tego ludu, bo już trzy dni trwają przy Mnie, a nie mają co jeść. A jeśli ich puszczę zgłodniałych do domu, zasłabną w drodze, bo niektórzy z nich przyszli z daleka».</p>
  <p class="indent">Odpowiedzieli uczniowie: «Skąd tu, na pustkowiu, będzie mógł ktoś nakarmić ich chlebem?» Zapytał ich: «Ile macie chlebów?» Odpowiedzieli: «Siedem».</p>
  <p class="indent">I polecił ludowi usiąść na ziemi. A wziąwszy siedem chlebów, odmówił dziękczynienie, połamał i dawał uczniom, aby je rozdzielali. I rozdali ludowi. Mieli też kilka rybek. I nad tymi odmówił błogosławieństwo i polecił je rozdać. Jedli do sytości, a pozostałych ułomków zebrali siedem koszów. Było zaś około czterech tysięcy ludzi. Potem ich odprawił.</p>
  <p class="indent">Oto słowo Pańskie.</p>
  
  <h4 class="red" style="text-align: left;">HOMILIA</h4>
  <p class="b-margin rubric"><span class="list-num">108.</span>Można wygłosić krótką homilię.</p>
  
  <h4 class="red" style="text-align: left;">WSPÓLNA MODLITWA</h4>
  <p class="b-margin rubric"><span class="list-num">109.</span>Celebrans wzywa obecnych:</p>
  <p class="s-margin">Prośmy Pana Boga, aby nas zachował od braku pokarmu duchowego i cielesnego oraz od wszelkich klęsk.</p>
  
  <p class="b-margin rubric"><span class="list-num">110.</span>Celebrans klęka na stopniu przed ołtarzem i wszyscy śpiewają trzy razy wezwanie:</p>
  <p class="s-margin">Od powietrza, głodu, ognia i wojny wybaw nas, Panie.</p>

  <p class="b-margin rubric"><span class="list-num">104.</span>W tym czasie celebrans nakłada kadzidło i okadza Najświętszy Sakrament. Następnie wstaje i śpiewa:</p>
  <p class="s-margin">Módlmy się. <span class="rubric">(Cicha modlitwa)</span></p>
  <p>Panie Jezu, Chryste, Chlebie żywy, dający życie wieczne, <span class="red">†</span> spraw, abyśmy często Ciebie przyjmowali <span class="red">*</span> i zjednoczeni z Tobą przynosili owoc trwający na wieki. Który żyjesz i królujesz na wieki wieków.</p>
  <p class="s-margin"><span class="red">W.</span> Amen.</p>

  <p class="b-margin rubric"><span class="list-num">112.</span>Jeżeli jest taki zwyczaj, celebrans błogosławi wiernych Najświętszym Sakramentem, po czym procesja udaje się do następnego ołtarza ze śpiewem pieśni (np. <span>Niebo, ziemia, świat i morze</span>).</p>
    
  <h2>TRZECIA STACJA</h2>
  <h3 class="no-margin">EUCHARYSTIA JEST ZADATKIEM ŻYCIA WIECZNEGO</h3>
  
  <p class="b-margin rubric"><span class="list-num">113.</span>Po przyjściu procesji do ołtarza śpiewa się hymn albo responsorium, albo pieśń: <span>O święta uczto</span> lub inną.</p>
  
  <div class="both-sides-header b-margin">
      <div class="left">ŚPIEW PRZED EWANGELIĄ</div>
      <div class="right">Por. J 6, 51. 54</div>
  </div>
  <p class="s-margin"><span class="red" style="display: inline-block; width: 1.5em;">K.</span>Kto ten chleb spożywa, będzie żył na wieki.<br><span class="red" style="display: inline-block; width: 1.5em;">W.</span>Kto ten chleb spożywa, będzie żył na wieki.</p>
  <p class="s-margin"><span class="red" style="display: inline-block; width: 1.5em;">K.</span>Ja jestem chlebem żywym, który zstąpił z nieba, <span class="red">*</span> jeśli kto ten chleb spożywa, będzie żył na wieki.<br><span class="red"style="display: inline-block; width: 1.5em;">W.</span>Kto ten chleb spożywa, będzie żył na wieki.</p>
  <p class="s-margin"><span class="red" style="display: inline-block; width: 1.5em;">K.</span>Kto spożywa moje Ciało i Krew moją pije, ma życie wieczne, <span class="red">*</span> a Ja go wskrzeszę w dniu ostatecznym.<br><span class="red" style="display: inline-block; width: 1.5em;">W.</span>Kto ten chleb spożywa, będzie żył na wieki.</p>
  
  <div class="both-sides-header b-margin">
      <div class="left">EWANGELIA</div>
      <div class="right">Łk 24, 13–16. 28–35</div>
  </div>
  <p class="s-margin"><span class="red" style="display: inline-block; width: 1.5em;">K.</span>Pan z wami.<br><span class="red" style="display: inline-block; width: 1.5em;">W.</span>I z duchem twoim.</p>
  <p class="s-margin"><span class="red" style="display: inline-block; width: 1.5em;">&malt;</span>Słowa Ewangelii według świętego Łukasza.<br><span class="red"style="display: inline-block; width: 1.5em;">W.</span>Chwała Tobie, Panie.</p>
  <p class="b-margin indent">Trzeciego dnia po śmierci Jezusa dwaj z Jego uczniów byli w drodze do wsi, zwanej Emaus, oddalonej sześćdziesiąt stadiów od Jerozolimy. Rozmawiali oni z sobą o tym wszystkim, co się wydarzyło. Gdy tak rozmawiali i rozprawiali z sobą, sam Jezus przybliżył się i szedł z nimi. Lecz oczy ich były niejako na uwięzi, tak że Go nie poznali.</p>
  <p class="indent">Tak przybliżyli się do wsi, do której zdążali, a On okazywał, jakoby miał iść dalej. Lecz przymusili Go, mówiąc: «Zostań z nami, gdyż ma się ku wieczorowi i dzień już się nachylił». Wszedł więc, aby zostać z nimi.</p>
  <p class="indent">Gdy zajął z nimi miejsce u stołu, wziął chleb, odmówił błogosławieństwo, połamał go i dawał im. Wtedy oczy im się otworzyły i poznali Go, lecz On zniknął im z oczu.</p>
  <p class="indent">I mówili nawzajem do siebie: «Czy serce nie pałało w nas, kiedy rozmawiał z nami w drodze i Pisma nam wyjaśniał?»</p>
  <p class="indent">W tej samej godzinie wybrali się i wrócili do Jerozolimy. Tam zastali zebranych Jedenastu i innych z nimi, którzy ich oznajmili: «Pan rzeczywiście zmartwychwstał i ukazał się Szymonowi».</p>
  <p class="indent">Oni również opowiadali, co ich spotkało w drodze i jak Go poznali przy łamaniu chleba.</p>
  <p class="indent">Oto słowo Pańskie.</p>
  
  <h4 class="red" style="text-align: left;">HOMILIA</h4>
  <p class="b-margin rubric"><span class="list-num">114.</span>Można wygłosić krótką homilię.</p>
  
  <h4 class="red" style="text-align: left;">WSPÓLNA MODLITWA</h4>
  <p class="b-margin rubric"><span class="list-num">115.</span>Celebrans wzywa obecnych:</p>
  <p class="s-margin">Błagajmy Pana Boga, który pragnie zbawienia wszystkich ludzi, aby Najświętszy Sakrament był dla nas zadatkiem życia wiecznego.</p>
  
  <p class="b-margin rubric"><span class="list-num">116.</span>Celebrans klęka na stopniu przed ołtarzem i wszyscy śpiewają trzy razy wezwanie:</p>
  <p class="s-margin">Od nagłej i niespodziewanej śmierci zachowaj nas, Panie.</p>

  <p class="b-margin rubric"><span class="list-num">117.</span>W tym czasie celebrans nakłada kadzidło i okadza Najświętszy Sakrament. Następnie wstaje i śpiewa:</p>
  <p class="s-margin">Módlmy się. <span class="rubric">(Cicha modlitwa)</span></p>
  <p>Wszechmogący, wieczny Boże, <span class="red">†</span> spraw, abyśmy żyjąc rozsądnie, pobożnie i sprawiedliwie, <span class="red">*</span> zasłużyli na przyjęcie w chwili naszej śmierci Najświętszego Sakramentu Ciała i Krwi naszego Pana, Jezusa Chrystusa. Który żyje i króluje na wieki wieków.</p>
  <p class="s-margin"><span class="red">W.</span> Amen.</p>

  <p class="b-margin rubric"><span class="list-num">118.</span>Jeżeli jest taki zwyczaj, celebrans błogosławi wiernych Najświętszym Sakramentem, po czym procesja udaje się do następnego ołtarza ze śpiewem pieśni (np. <span>Bądźże pozdrowiona, Hostio żywa</span>).</p>
    
  <h2>CZWARTA STACJA</h2>
  <h3 class="no-margin">EUCHARYSTIA JEST SAKRAMENTEM JEDNOŚCI KOŚCIOŁA</h3>
  
  <p class="b-margin rubric"><span class="list-num">119.</span>Po przyjściu procesji do ołtarza śpiewa się hymn albo responsorium, albo pieśń: <span>Gdzie miłość wzajemne i dobroć</span> lub inną.</p>
  
  <div class="both-sides-header b-margin">
      <div class="left">ŚPIEW PRZED EWANGELIĄ</div>
      <div class="right">Por. 1 Kor 10, 16–17</div>
  </div>
  <p class="s-margin"><span class="red" style="display: inline-block; width: 1.5em;">K.</span>Spraw to, nasz Ojcze, byśmy byli jedno.<br><span class="red" style="display: inline-block; width: 1.5em;">W.</span>Spraw to, nasz Ojcze, byśmy byli jedno.</p>
  <p class="s-margin"><span class="red" style="display: inline-block; width: 1.5em;">K.</span>Kielich, który błogosławimy, jest udziałem we Krwi Chrystusa. <span class="red">*</span> Chleb, który łamiemy, jest udziałem w Ciele Chrystusa.<br><span class="red"style="display: inline-block; width: 1.5em;">W.</span>Spraw to, nasz Ojcze, byśmy byli jedno.</p>
  <p class="s-margin"><span class="red" style="display: inline-block; width: 1.5em;">K.</span>Ponieważ jeden jest chleb, przeto tworzymy jedno ciało. <span class="red">*</span> Wszyscy bowiem bierzemy z tego samego chleba.<br><span class="red" style="display: inline-block; width: 1.5em;">W.</span>Spraw to, nasz Ojcze, byśmy byli jedno.</p>
  
  <div class="both-sides-header b-margin">
      <div class="left">EWANGELIA</div>
      <div class="right">J 17, 20–26</div>
  </div>
  <p class="s-margin"><span class="red" style="display: inline-block; width: 1.5em;">K.</span>Pan z wami.<br><span class="red" style="display: inline-block; width: 1.5em;">W.</span>I z duchem twoim.</p>
  <p class="s-margin"><span class="red" style="display: inline-block; width: 1.5em;">&malt;</span>Słowa Ewangelii według świętego Jana.<br><span class="red"style="display: inline-block; width: 1.5em;">W.</span>Chwała Tobie, Panie.</p>
  <p class="b-margin indent">W czasie ostatniej wieczerzy Jezus, podniósłszy oczy ku niebu, modlił się tymi słowami:</p>
  <p class="indent">«Ojcze, nie tylko za nimi proszę, ale i za tymi, którzy dzięki ich słowu będą wierzyć we Mnie; aby wszyscy stanowili jedno, jak Ty, Ojcze, we Mnie, a Ja w Tobie, aby i oni stanowili w Nas jedno, aby świat uwierzył, żeś Ty Mnie posłał.</p>
  <p class="indent">I także chwałę, którą Mi dałeś, przekazałem im, aby stanowili jedno, tak jak My jedno stanowimy, Ja w nich, a Ty we Mnie. Oby się tak zespolili w jedno, aby świat poznał, żeś Ty Mnie posłał i żeś Ty ich umiłował tak, jak Mnie umiłowałeś.</p>
  <p class="indent">Ojcze, chcę, aby także ci, których Mi dałeś, byli ze Mną tam, gdzie Ja jestem, aby widzieli chwałę moją, którą Mi dałeś, bo umiłowałeś Mnie przed założeniem świata. Ojcze sprawiedliwy! Świat Ciebie nie poznał, lecz Ja Ciebie poznałem i oni poznali, żeś Ty Mnie posłał. Objawiłem im Twoje imię i nadal będę objawiał, aby miłość, którą Ty Mnie umiłowałeś, w nich była i Ja w nich».</p>
  <p class="indent">Oto słowo Pańskie.</p>
  
  <h4 class="red" style="text-align: left;">HOMILIA</h4>
  <p class="b-margin rubric"><span class="list-num">120.</span>Można wygłosić krótką homilię.</p>
  
  <h4 class="red" style="text-align: left;">WSPÓLNA MODLITWA</h4>
  <p class="b-margin rubric"><span class="list-num">121.</span>Celebrans wzywa obecnych:</p>
  <p class="s-margin">Prośmy Boga, aby nas uwolnił od grzechów i zjednoczył wszystkich, którzy przyjmują ten sam chleb eucharystyczny.</p>
  
  <p class="b-margin rubric"><span class="list-num">122.</span>Celebrans klęka na stopniu przed ołtarzem i wszyscy śpiewają trzy razy wezwanie:</p>
  <p class="s-margin">My, grzeszni, Ciebie, Boże, prosimy, wysłuchaj nas, Panie.</p>

  <p class="b-margin rubric"><span class="list-num">123.</span>W tym czasie celebrans nakłada kadzidło i okadza Najświętszy Sakrament. Następnie wstaje i śpiewa:</p>
  <p class="s-margin">Módlmy się. <span class="rubric">(Cicha modlitwa)</span></p>
  <p>Wszechmogący Boże, przyjmij łaskawie modlitwy Twojego ludu <span class="red">†</span> i spraw, niech serca wiernych złączą się w wychwalaniu Ciebie i we wspólnej pokucie, <span class="red">*</span> abyśmy przezwyciężali podział chrześcijan i w doskonałej jedności Kościoła z radością dążyli do Twojego wiekuistego królestwa. Przez Chrystusa, Pana naszego.</p>
  <p class="s-margin"><span class="red">W.</span> Amen.</p>

  <p class="b-margin rubric"><span class="list-num">124.</span>Jeżeli jest taki zwyczaj, celebrans błogosławi wiernych Najświętszym Sakramentem, po czym procesja udaje się do następnego ołtarza ze śpiewem pieśni (np. <span>U drzwi Twoich</span>). Jeżeli okoliczności za tym przemawiają, w drodze do kościoła można śpiewać hymn: <span>Ciebie, Boga, wysławiamy</span>.</p>
  
   <h2>ZAKOŃCZENIE PROCESJI</h2>

  <p class="b-margin rubric"><span class="list-num">125.</span>Gdy procesja wróci do kościoła i celebrans dojdzie do głównego ołtarza, stawia się na nim monstrancję i okadza Najświętszy Sakrament. Jeżeli nie śpiewano: <span>Ciebie, Boga, wysławiamy</span>, celebrans intonuje ten hymn, a wszyscy śpiewają go stojąc.</p>
  
  <p class="b-margin rubric"><span class="list-num">126.</span>Pod koniec hymnu celebrans nakłada kadzidło i okadza Najświętszy Sakrament. Następnie wstaje i śpiewa:</p>
  <p class="s-margin">Módlmy się. <span class="rubric">(Cicha modlitwa)</span></p>
  <p>Boże, nasz Ojcze, oświeć nasze serca światłem wiary i rozpal ogniem miłości, <span class="red">†</span> abyśmy w duchu i prawdzie z całym oddaniem wielbili Chrystusa, <span class="red">*</span> którego w tym Sakramencie czcimy jako naszego Boga i Pana. Który żyje i króluje na wieki wieków.</p>
  <p class="s-margin"><span class="red">W.</span> Amen.</p>
  
  <p class="b-margin rubric"><span class="list-num">127.</span>Celebrans błogosławi wiernych Najświętszym Sakramentem i chowa Go do tabernakulum.</p>
  
  <p class="b-margin rubric"><span class="list-num">128.</span>Jeżeli ostatni ołtarz znajduje się na ścianie kościoła, można przy nim zakończyć procesję.</p>
  
  <p class="b-margin rubric"><span class="list-num">129.</span>W takim przypadku po odśpiewaniu modlitwy: <span>Wszechmogący Boże, przyjmij łaskawie</span>, jak w nr <span>123</span>, celebrans intonuje hymn: <span>Ciebie, Boga, wysławiamy</span>.</p>
  
  <p class="b-margin rubric"><span class="list-num">130.</span>Po skończeniu hymnu celebrans śpiewa modlitwę: <span>Boże, nasz Ojcze, oświeć</span>, jak w nr <span>126</span>, po czym błogosławi wiernych Najświętszym Sakramentem.</p>
  
  <p class="b-margin rubric"><span class="list-num">131.</span>Najświętszy Sakrament odnosi się do kościoła, w kustodii lub w monstrancji i chowa do tabernakulum.</p>
</div>