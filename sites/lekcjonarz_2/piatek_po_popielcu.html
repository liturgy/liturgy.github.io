<div lang="pl">
  <h2>PIĄTEK PO POPIELCU</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 58, 1-9a</div>
  </div>
  <p class="no-margin"><em>Post należy łączyć z uczynkami miłości</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin">Tak mówi Pan Bóg:</p>
  <p class="indent">&laquo;krzycz na całe gardło, nie przestawaj! Podnoś głos twój jak trąb! Wytknij mojemu ludowi jego przestępstwa i domowi Jakuba jego grzechy! Szukają Mnie dzień za dniem, pragną poznać moje drogi, jak naród, który kocha sprawiedliwość i nie porzuca prawa swego Boga. Prosza Mnie o sprawiedliwe prawa, pragną bliskości Boga:</p>
  <p class="indent">&bdquo;Czemu pościliśmy,a  Ty nie wejrzałeś? Umartwialiśmy siebie, a Ty tego nie uznałeś?&rdquo;</p>
  <p class="indent">Otóż w dzień waszego postu wy znajdujecie sobie zajęcie i uciskacie wszystkich swoich robotników. Otóż pościcie wśród waśni i sporów, i wśród niegodziwego walenia pięścią. Nie pośćcie tak, jak dziś czynicie, żeby się rozlegał zgiełk wasz na wysokości.</p>
  <p class="indent">Czyż to jest post, jaki Ja uznaję, dzień, w którym się człowiek umartwia? Czy zwieszanie głowy jak sitowie i użycie woru z popiołem za posłanie &ndash; czyż to nazwiesz postem i dniem miłym Panu?</p>
  <p class="indent">Czyż nie  jest raczej postem, który Ja wybieram: rozerwać kajdany zła, rozwiązać więzy niewoli, wypuścić na wolność uciśnionych i wszelkie jarzmo połamać; dzielić swój chleb z głodnym, do domu wprowadzić biednych tułaczy, nagiego, którego ujrzysz i przyodziać i nie odwrócić się od współziomków.</p>
  <p class="indent">Wtedy twoje światło wzejdzie jak zorza i szybko rozkwitnie twe zdrowie. Sprawiedliwość twoja poprzedzać cię będzie, chwała Pańska iść będzie za tobą. Wtedy zawołasz, a Pan odpowie, wezwiesz pomocy, a On rzeknie &bdquo;Oto jestem!&rdquo;&raquo;</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 51 (50), 3-4. 5-6b. 18-19 (R.: por. 19b)</div>
  </div>
  <div class="l-margin">
  <p><span class="red">Refren:</span> <strong>Sercem skruszonym nie pogardzisz, Panie.</strong></p>
  <p class="b-margin"><span class="ps-num">3</span>Zmiłuj się nade mną, Boże, w łaskawości swojej, <span class="red">*</span><br>
    w ogromie swej litości zgładź moją nieprawość.<br>
    <span class="ps-num">4</span>Obmyj mnie zupełnie z mojej winy <span class="red">*</span><br>
    i oczyść mnie z grzechu mojego.</p>
  <p class="s-margin red">Refren.</p>
  <p class="s-margin"><span class="ps-num">5</span>Uznaję bowiem nieprawość moją, <span class="red">*</span><br>
    a grzech mój jest zawsze przede mną.<br>
    <span class="ps-num">6</span>Przeciwko Tobie samemu zgrzeszyłem <span class="red">*</span><br>
    i uczyniłem, co złe jest przed Tobą.</p>
  <p class="s-margin red">Refren.</p>
  <p class="s-margin"><span class="ps-num">18</span>Ofiarą bowiem Ty się nie radujesz, <span class="red">*</span><br>
    a całopalenia, choćbym dał, nie przyjmiesz.<br>
    <span class="ps-num">19</span>Boże, moją ofiarą jest duch skruszony, <span class="red">*</span><br>
    pokornym i skruszonym sercem Ty, Boże, nie gardzisz.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Am 5, 14</div>
  </div>
  <p><span class="red">Aklamacja:</span> Chwała Tobie, Słowo Boże.</p>
  <p class="s-margin">Szukajcie dobra, a nie zła, abyście żyli,<br>
  a Pan Bóg będzie z wami.</p>
  <p class="s-margin"><span class="red">Aklamacja:</span> Chwała Tobie, Słowo Boże.</p>

  <div class="both-sides-header">
    <div class="left">EWANGELIA</div>
    <div class="right">Mt 9, 14-15</div>
  </div>
  <p class="no-margin"><em>Kiedy zabiorą im oblubieńca, wtedy będą pościć</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin indent">Po powrocie Jezusa z krainy Gadareńczyków podeszli do Niego uczniowie Jana i zapytali: &laquo;Dlaczego my i faryzeusze dużo pościmy, Twoi zaś uczniowie nie poszczą?&raquo;</p>
  <p class="indent">Jezus im rzekł: &laquo;Czy goście weselni mogą się smucić, dopóki pan młody jest z nimi? Lecz przyjdzie czas, kiedy zabiorą im pana młodego, a wtedy będą pościć&raquo;.</p>
  <p class="s-margin indent"><strong>Oto słowo Pańskie.</strong></p>
</div>
