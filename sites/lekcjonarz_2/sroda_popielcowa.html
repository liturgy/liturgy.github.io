<div lang="pl">
  <h1>OKRES WIELKIEGO POSTU</h1>
  <h2>ŚRODA POPIELCOWA</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Jl 2, 12-18</div>
  </div>
  <p class="no-margin"><em>Rozdzierajcie serca wasze, a nie szaty</em></p>
  <p class="b-margin"><strong>Czytanie z Księgi proroka Joela</strong></p>
  <p class="s-margin">Tak mówi Pan:</p>
  <p class="indent">&laquo;Nawróćcie się do Mnie całym swym sercem, przez post i płacz, i lament&raquo;. Rozdzierajcie jednak serca wasze, a nie szaty! Nawróćcie się do Pana, Boga waszego! On bowiem jest litościwy, miłosierny, nieskory do gniewu i bogaty w łaskę, a lituje się nad niedolą. Kto wie? Może znów się zlituje i pozostawi po sobie błogosławieństwo plonów na ofiarę pokarmową i płynną dla Pana, Boga waszego?</p>
  <p class="indent">Na Syjonie dmijcie w róg, zarządźcie święty post, ogłoście uroczyste zgromadzenie. Zbierzcie lud, zwołajcie świętą społeczność, zgromadźcie starców, zbierzcie dzieci i niemowlęta! Niech wyjdzie oblubieniec ze swojej komnaty, a oblubienica ze swego pokoju!</p>
  <p class="indent">Między przedsionkiem a ołtarzem niechaj płaczą kapłani, słudzy Pańscy! Niech mówią: &laquo;Zlituj się, Panie, nad ludem Twoim, nie daj dziedzictwa swego na pohańbienie, aby poganie nie zapanowali nad nami. Czemuż mówić mają między narodami: Gdzież jest ich Bóg?&raquo;</p>
  <p class="indent">A Pan zapłonął zazdrosną miłością ku swojej ziemi i zmiłował się nad swoim ludem.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 51 (50), 3-4. 5-6b. 12-13. 14 i 17 (R.: por. 3a)</div>
  </div>
  <div class="l-margin">
  <p><span class="red">Refren:</span> <strong>Zmiłuj się, Panie, bo jesteśmy grzeszni.</strong></p>
  <p class="b-margin"><span class="ps-num">3</span>Zmiłuj się nade mną, Boże, w łaskawości swojej, <span class="red">*</span><br>
    w ogromie swej litości zgładź moją nieprawość.<br>
    <span class="ps-num">4</span>Obmyj mnie zupełnie z mojej winy <span class="red">*</span><br>
    i oczyść mnie z grzechu mojego.</p>
  <p class="s-margin red">Refren.</p>
  <p class="s-margin"><span class="ps-num">5</span>Uzjaę bowiem nieprawość moją, <span class="red">*</span><br>
    a grzech mój jest zawsze przede mną.<br>
    <span class="ps-num">6</span>Przeciwko Tobie samemu zgrzeszyłem <span class="red">*</span><br>
    i uczyniłem, co złe jest przed Tobą.</p>
  <p class="s-margin red">Refren.</p>
  <p class="s-margin"><span class="ps-num">12</span>Stwórz, Boże, we mnie serce czyste <span class="red">*</span><br>
    i odnów we mnie moc ducha.<br>
    <span class="ps-num">13</span>Nie odrzucaj mnie od swego oblicza <span class="red">*</span><br>
    i nie odbieraj mi świętego ducha swego.</p>
  <p class="s-margin red">Refren.</p>
  <p class="s-margin"><span class="ps-num">14</span>Przywróć mi radość Twojego zbawienia <span class="red">*</span><br>
    i wzmocnij mnie duchem ofiarnym.<br>
    <span class="ps-num">17</span>Panie, otwórz wargi moje, <span class="red">*</span><br>
    a usta moje będą głosić Twoją chwałę.</p>
  <p class="s-margin red">Refren.</p>
  </div>

  <div class="both-sides-header">
    <div class="left">DRUGIE CZYTANIE</div>
    <div class="right">2 Kor 5,k 20 &ndash; 6, 3</div>
  </div>
  <p class="no-margin"><em>Pojednajcie się z Bogiem, oto teraz czas upragniony</em></p>
  <p class="b-margin"><strong>Czytanie z Listu Świętego Pawła Apostoła do Koryntian</strong></p>
  <p class="s-margin">Bracia:</p>
  <p class="indent">W imieniu Chrystusa spełniamy posłannictwo jakby Boga samego, który przez nas udziela napomnień. W imię Chrystusa prosimy: pojednajcie się z Bogiem! On to dla nas grzechem uczynił Tego, który nie znał grzechu, abyśmy się stali w Nim sprawiedliwością Bożą.</p>
  <p class="indent">Współdziałając zaś w Nim, napominamy was, abyście nie przyjmowali na próżno łaski Bożej. Mówi bowiem Pismo:</p>
  <p class="indent">&laquo;W czasie pomyślnym wysłuchałem cię, w dniu zbawienia przyszedłem ci z pomocą&raquo;.</p>
  <p class="indent">Oto teraz czas upragniony, oto teraz dzień zbawienia.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Ps 95 (94), 8a. 7d</div>
  </div>
  <p><span class="red">Aklamacja:</span> Chwała Tobie, Słowo Boże.</p>
  <p class="s-margin">Nie zatwardzajcie dzisiaj serc waszych,<br>
    lecz słuchajcie głosu Pańskiego.</p>
  <p class="s-margin"><span class="red">Aklamacja:</span> Chwała Tobie, Słowo Boże.</p>

  <div class="both-sides-header">
    <div class="left">EWANGELIA</div>
    <div class="right">Mt 6, 1-6. 16-18</div>
  </div>
  <p class="no-margin"><em>Ojciec twój, który widzi w ukryciu, odda tobie</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin">Jezus powiedział do swoich uczniów:</p>
  <p class="indent">&laquo;Strzeżcie się, żebyście uczynków pobożnych nie wykonywali przed ludźmi po to, aby was widzieli; inaczej bowiem nie będziecie mieli nagrody u Ojca waszego, który jest w niebie.</p>
  <p class="indent">Kiedy więc dajesz jałmużnę, nie trąb przed sobą, jak obłudnicy czynią w synagogach i na ulicach, aby ich ludzie chwalili. Zaprawdę, powiadam wam: ci otrzymali już swoją nagrodę. Kiedy zaś ty dajesz jałmużnę, niech nie wie lewa twoja ręka, co czyni prawa, aby twoja jałmużna pozostała w ukryciu. A Ojciec twój, który widzi w ukryciu, odda tobie.</p>
  <p class="indent">Gdy się modlicie, nie bądźcie jak obłudnicy. Oni to lubią w synagogach i na rogach ulic wystawać i modlić się, żeby się ludziom pokazać. Zaprawdę, powiadam wam: otrzymali już swoją nagrodę. Ty zaś, gdy chcesz się modlić, wejdź do swojej izdebki, zamknij drzwi i módl się do Ojca twego, który jest w ukryciu. A Ojciec twój, który widzi w ukryciu, odda tobie.</p>
  <p class="indent">Kiedy pościcie, nie bądźcie posępni jak obłudnicu. Przybierają oni wygląd ponury, aby pokazać ludziom, że poszczą. Zaprawdę, powiadam wam, już odebrali swoją nagrodę. Ty zaś, gdy pościsz, namaść sobie głowę i obmyj twarz, aby nie ludziom pokazać, że pościsz, ale Ojcu twemu, który jest w ukryciu. A Ojciec twój, który widzi w ukryciu, odda tobie&raquo;.</p>
  <p class="s-margin indent"><strong>Oto słowo Pańskie.</strong></p>
</div>
