<div lang="pl">
  <h2>SOBOTA PO POPIELCU</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 58, 9b-14</div>
  </div>
  <p class="no-margin"><em>Obietnica dla sprawiedliwych</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin">Tak mówi Pan Bóg:</p>
  <p class="indent">&laquo;Jeśli u siebie usuniesz jarzmo, przestaniesz grozić palcem i mówić przewrotnie, jeśli podasz twój chleb zgłodniałemu i nakarmisz duszę przygnębioną, wówczas twe światło zabłyśnie w ciemnościach, a twoja ciemność stanie się posłudniem. Pan cię zawsze prowadzić będzie, nasyci duszę twoją na pustkowiach. Odmłodzi twoje kości, tak że będziesz jak zroszony ogród i jak źródło wody, co się nie wyczerpie.</p>
  <p class="indent">Twoi ludzie odbudują prastare zwaliska, wzniesiesz fundamenty pokoleń. I będą cię nazywać naprawiaczem wyłomów, odnowicielem uliczek &ndash; na zamieszkanie.</p>
  <p class="indent">Jeśli powściągniesz nogi od przekraczania szabatu, żeby w dzień móju święty spraw swych nie załatwiać, jeśli nazwiesz szabat rozkoszą, a święty dzień Pana &ndash; czcigodnym, jeśli go uszanujesz przez unikanie podróży, tak by nie przeprowadzać swej woli ani nie odmawiać spraw swoich, wtedy znajdziesz rozkosz w Panu. Ja cię powiodę w triumfie przez wyżyny kraju, karmić cię będę dziedzictwem Jakuba, twojego ojca.</p>
  <p class="indent">Albowiem usta Pańskie to wyrzekły&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 86 (85), 1b-2. 3-4. 5-6  (R.: por.  11ab)</div>
  </div>
  <div class="l-margin">
  <p><span class="red">Refren:</span> <strong>Naucz mnie chodzić drogą Twojej prawdy.</strong></p>
  <p class="b-margin"><span class="ps-num">1</span>Nakłoń swego ucha i wysłuchaj mnie, Panie, <span class="red">*</span><br>
    bo biedny jestem i ubogi.<br>
    <span class="ps-num">2</span>Strzeż mojej duszy, bo jestem pobożny, <span class="red">&dagger;</span><br>
	zbaw sługę Twego, który ufa Tobie, <span class="red">*</span><br>
    Ty jesteś moim Bogiem.</p>
  <p class="s-margin red">Refren.</p>
  <p class="s-margin"><span class="ps-num">3</span>Panie, zmiłuj się nade mną, <span class="red">*</span><br>
    bo nieustannie wołam do Ciebie.<br>
    <span class="ps-num">4</span>Uraduj duszę swego sługi, <span class="red">*</span><br>
    ku Tobie, Panie, wznoszę moją duszę.</p>
  <p class="s-margin red">Refren.</p>
  <p class="s-margin"><span class="ps-num">5</span>Ty bowiem, Panie, jesteś dobry i łaskawy, <span class="red">*</span><br>
    pełen łaski dla wszystkich, którzy Cię wzywają.<br>
    <span class="ps-num">6</span>Wysłuchaj, Panie, modlitwę moją <span class="red">*</span><br>
    i zważ na głos mojej prośby.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Ez 33, 11</div>
  </div>
  <p><span class="red">Aklamacja:</span> Chwała Tobie, Słowo Boże.</p>
  <p class="s-margin">Pan mówi: Nie chcę śmierci grzesznika,<br>
  lecz pragnę, aby się nawrócił i miał życie.</p>
  <p class="s-margin"><span class="red">Aklamacja:</span> Chwała Tobie, Słowo Boże.</p>

  <div class="both-sides-header">
    <div class="left">EWANGELIA</div>
    <div class="right">Łk 5, 27-32</div>
  </div>
  <p class="no-margin"><em>Nie przyszedłem wezwać do nawrócenia sprawiedliwych<br>lecz grzeszników</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Jezus zobaczył celnika, imieniem Lewi, siedzącego na komorze celnej. Rzekł do niego: &laquo;Pójdź za Mną!&raquo; On zostawił wszystko, wstał i z Nim poszedł.</p>
  <p class="indent">Potem Lewi wydał dla Niego wielkie przyjęcie u siebie w domu; a był spory tłum celników oraz innych ludzi, którzy zasiadali z nimi do stołu. Na to szemrali faryzeusze i uczeni ich w Piśmie, mówiąc do Jego uczniów: &laquo;Dlaczego jecie i pijecie z celnikami i grzesznikami?&raquo;</p>
  <p class="indent">Lecz Jezus im odpowiedział: &laquo;Nie potrzebują lekarza zdrowi, ale ci, którzy się źle mają. Nie przyszedłem powołać do nawrócenia się sprawiedliwych, lecz grzeszników&raquo;.</p>
  <p class="s-margin indent"><strong>Oto słowo Pańskie.</strong></p>
</div>
