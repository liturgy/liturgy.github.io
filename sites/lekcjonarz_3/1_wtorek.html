<div lang="pl">
  <h1>1 TYDZIEŃ ZWYKŁY</h1>
  <h2>WTOREK</h2>
  <p style="margin-top: 2em"><strong>ROK I</strong></p>
  <div class="both-sides-header">
    <div class="left">PIERWSZE CZYTANIE</div>
    <div class="right">Hbr 2, 5-12</div>
  </div>
  <p class="no-margin"><em>Bóg przemówił do nas przez Syna</em></p>
  <p class="b-margin"><strong>Czytanie z Listu do Hebrajczyków</strong></p>
  <p class="s-margin indent">Nie aniołom Bóg poddał przyszły świat, o którym mówimy. Ktoś to gdzieś potwierdził uroczyście, mówiąc:</p>
  <p class="indent">&laquo;Czym jest człowiek, że pamiętasz o nim, albo syn człowieczy, że troszczysz się o niego; mało co mniejszym uczyniłeś go od aniołów, chwałą i czcią go uwieńczyłeś. Wszystko poddałeś pod jego stopy&raquo;.</p>
  <p class="indent">Ponieważ zaś poddał Mu wszystko, nic nie zostawił, co by nie było Mu poddane. Teraz wszakże nie widzimy jeszcze, aby wszystko było Mu poddane. Widzimy natomiast Jezusa, który mało co od aniołów był mniejszy, chwałą i czcią uwieńczonego za mękę śmierci, iż z łaski Bożej zaznał śmierci za każdego człowieka.</p>
  <p class="indent">Przyszło bowiem Temu, dla którego wszystko i przez którego wszystko istnieje, który wielu synów do chwały doprowadza, aby przewodnika ich zbawienia udoskonalił przez cierpienia. Tak bowiem Ten, który uświęca, jak ci, któzy mają być uświęceni, od Jednego wszyscy pochodzą. Z tej to przyczyny nie wstydzi się nazywać ich braćmi swymi, mówiąc: &laquo;Oznajmię imię Twoje braciom moim, pośrodku zgromadzenia będę Cię wychwalał&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 8, 2ab i 5. 6-7. 8-9 (R.: por. 7)</div>
  </div>
  <div class="l-margin">
  <p><span class="red">Refren:</span> <strong>Dałeś Synowi władzę nad swym dziełem.</strong></p>
  <p class="b-margin"><span class="ps-num">2</span>O Panie, nasz Panie, <span class="red">*</span><br>
    jak przedziwne jest Twoje imię po całej ziemi.<br>
    <span class="ps-num">5</span>Czym jest człowiek, że o nim pamiętasz, <span class="red">*</span><br>
    czym syn człowieczy, że troszczysz się o niego?</p>
  <p class="s-margin red">Refren.</p>
  <p class="s-margin"><span class="ps-num">6</span>Uczyniłeś go niewiele mniejszym od aniołów, <span class="red">*</span><br>
    uwieńczyłeś go czcią i chwałą.<br>
    <span class="ps-num">7</span>Obdarzyłeś go władzą nad dziełem rąk Twoich, <span class="red">*</span><br>
    wszystko złożyłeś pod jego stopy.</p>
  <p class="s-margin red">Refren.</p>
  <p class="s-margin"><span class="ps-num">8</span>Owce i bydło wszelakie, <span class="red">*</span><br>
    i dzikie zwierzęta,<br>
    <span class="ps-num">9</span>ptaki niebieskie i ryby morskie, <span class="red">*</span><br>
    wszystko, co szlaki mórz przemierza.</p>
  <p class="s-margin red">Refren.</p>
  </div>

  <p style="margin-top: 3em"><strong>ROK II</strong></p>
  <div class="both-sides-header">
    <div class="left">PIERWSZE CZYTANIE</div>
    <div class="right">1 Sm 1, 9-20</div>
  </div>
  <p class="no-margin"><em>Narodzenie się Samuela</em></p>
  <p class="b-margin"><strong>Czytanie z Pierwszej Księgi Samuela</strong></p>
  <p class="s-margin indent">Gdy w Szilo skończono ucztę po ofierze, Anna wstała. A kapłan Heli siedział na krześle przed bramą przybytku Pańskiego. Ona zaś smutka na duszy zaniosła do Pana modlitwy i płakała rzewnie. Złożyła również ślub, mówiąc:</p>
  <p class="indent">&laquo;Panie Zastępów! Jeżeli łaskawie wejrzysz na poniżenie służebnicy twojej i wspomnisz na mnie, i nie zapomnisz służebnicy twojej, i dasz mi potomka płci męskiej, to oddam go Panu po wszystkie dni jego życia, a brzytwa nie dotknie jego głowy&rauqo;.</p>
  <p class="indent">Gdy tak żarliwie się modliła przed obliczem Pana, Heli przyglądał się jej ustom. Anna zaś mówiła tylko w głębi swego serca, poruszała wargami, lecz głosu nie było słychać. Heli sądził, że była pijana. Heli odezwał się do niej: &laquo;Dokąd będziesz pijana? Wytrzeźwiej od wina!&raquo;</p>
  <p class="indent">Anna odrzekła: &laquo;Nie, panie mój. Jestem nieszczęśliwą kobietą, a nie upiłam się winem ani sycerą. Wylałam duszę moją przed Panem. Nie uważaj swej służebnicy za córkę Beliala, gdyż z nadmiaru zmartwienia i boleści duszy mówiłam cały czas&raquo;.</p>
  <p class="indent">Heli odpowiedział: &laquo;Idź w pokoju, a Bóg Izraela niech spełni prośbę, jaką do Niego zanosiłaś&raquo;.</p>
  <p class="indent">Odpowiedziała: &laquo;Obyś darzył życzliwością twoją służebnicę!&raquo; I odeszła kobieta: jadła i nie miała już twarzy tak smutnej jak przedtem.</p>
  <p class="indent">Wstali o zaraniu i oddawszy pokłon Panu, wrócili i udali się do domu swego w Rama. Elkana zbliżył się do swojej żony, Anny, a Pan wspomniał na nią. Anna poczęła i po upływie dni urodziła syna, i nazwała go imieniem Samuel, ponieważ mówiła: &laquo;Uprosiłam go u Pana&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">1 Sm 2, 1bcde. 4-5. 6-7. 8abcd (R.: por. 1b)</div>
  </div>
  <div class="l-margin">
  <p><span class="red">Refren:</span> <strong>Całym swym sercem raduję się w Panu.</strong></p>
  <p class="b-margin"><span class="ps-num">1</span>Moje serce raduje się w Panu, <span class="red">*</span><br>
    dzięki Niemu moc moja wzrasta.<br>
    Szeroko otwarłam usta przeciw moim wrogom, <span class="red">*</span><br>
    bo cieszyć się mogę Twoją pomocą.</p>
  <p class="s-margin red">Refren.</p>
  <p class="b-margin"><span class="ps-num">4</span>Łuk potężnych się łamie, <span class="red">*</span><br>
    a mocą przepasują się słabi.<br>
    <span class="ps-num">5</span>Syci za chleb się najmują, głodni zaś odpoczywają, <span class="red">*</span><br>
    niepłodna rodzi siedmioro, a matka wielu dzieci usycha.</p>
  <p class="s-margin red">Refren.</p>
  <p class="b-margin"><span class="ps-num">6</span>Pan daje śmierć i życie, <span class="red">*</span><br>
    wtrąca do Otchłani i z niej wyprowadza.<br>
    <span class="ps-num">7</span>Pan czyni ubogim lub bogatym, <span class="red">*</span><br>
    poniża i wywyższa.</p>
  <p class="s-margin red">Refren.</p>
  <p class="b-margin"><span class="ps-num">8</span>Biedaka z prochu podnosi, <span class="red">*</span><br>
    z błoga dźwiga nędzarza,<br>
    by go wśród książąt posadzić, <span class="red">*</span><br>
    i dać mu tron chwały.</p>
  <p class="s-margin red">Refren.</p>
  </div>
  
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. 1 Tes 2, 13</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Przyjmijcie słowo Boże nie jako słowo ludzkie,<br>
    ale jak jest naprawdę, jako słowo Boga.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Mk 1, 21-28</div>
  </div>
  <p class="no-margin"><em>Jezus naucza jak ten, który ma władzę</em></p>
  <p class="b-margin"><span class="red">&malt;</span> <strong>Słowa Ewangelii według Świętego Marka</strong></p>
  <p class="s-margin indent">W Kafarnaum Jezus w szabat wszedł do synagogi i nauczał. Zdumiewali się Jego nauką: uczył ich bowiem jak ten, który ma władzę, a nie jak uczeni w Piśmie.</p>
  <p class="indent">Był właśnie w ich synagodze człowiek opętany przez ducha nieczystego. Zaczął on wołać: &laquo;Czego chcesz od nas, Jezusie Nazarejczyku? Przyszedłeś nas zgubić. Wiem, kto jesteś: Święty Boga&raquo;.</p>
  <p class="indent">Lecz Jezus rozkazał mu surowo: &laquo;Milcz i wyjdź z niego!&raquo; Wtedy duch nieczysty zaczął nim miotać i z głośnym krzykiem wyszedł z niego.</p>
  <p class="indent">A wszyscy się zdumieli, tak że jeden drugiego pytał: &laquo;Co to jest? Nowa jakaś nauka z mocą. Nawet duchom nieczystym rozkazuje i są Mu posłuszne&raquo;. I wnet rozeszła się wieść o Nim wszędzie po całej okolicznej kanie galilejskiej.</p>
  <p class="s-margin indent"><strong>Oto słowo Pańskie.</strong></p>
</div>
