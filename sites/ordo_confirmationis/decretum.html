<div lang="la">
  <p style="text-align: center;"><img width="80px" src="sites/ordo_confirmationis/SacroSancti.gif"></p>
  <h2 class="s-margin">SACRA CONGREGATIO PRO CULTU DIVINO</h2>
  <p>Prot. n. 800/71.</p>
  <h3 class="red">DECRETUM</h3>
  <p class="indent">Peculiare Spiritus Sancti donum, a Christo Domino promissum et super Apostolos die Pentecostes effusum, ipsi Apostoli eorumque successores Episcopi baptizatis homnibus per Confirmationis Sacramentum tradiderunt.</p>
  <p class="indent">Quo autem clarus «&nbsp;huius Sacramenti intima connexio cum tota initatione christiana&nbsp;» elucesceret, Œcumenicum Concilium Vaticanum II decrevit, ut ritus Confirmationis recognosceretur.<a id="fn_1_t" class="fn" href="#/ordo_confirmationis/decretum/fn_1">1</a></p>
  <p class="indent">Nunc vero, huiusmodi opere absoluto atque approbato a Summo Pontifice Paulo PP. VI per Constitutionem Apostolicam Divinæ consortium naturæ, die 15 augustii 1971 signatam, Sacra Congregatio pro Cultu Divino, novum Ordinem Confirmationis, qui pro Ordine in Pontificali et Rituali Romano antehac usitato substituatur, evulgandum curavit, eiusque editionem, quæ nunc exhibetur, typicam esse declarat.</p>
  <p class="indent">Contrariis quibuslibet minime obstantibus.</p>
  <p class="indent b-margin">Ex ædibus Sacræ Congregationis pro Cultu Divino, die 22 augusti anni 1971.</p>
  
  <p style="text-align: center; margin-top: 40px;"><span class="small-caps">Arturus</span> Card. <span class="small-caps">Tabera</span><br><span class="rubric">Præfectus</span></p>
  
  <div class="both-sides-header s-margin">
    <div style="width: 25%;"></div>
	<div style="text-align: center; line-height: 1.3em;">A. BUGNINI<br><span class="rubric">a Secretis</span>
	</div>
  </div>
  
  <div class="footnotes b-margin">
    <p><a id="fn_1" class="fn" href="#/ordo_confirmationis/decretum/fn_1_t">1</a> Cf. Const. <em>Sacrosanctum Concilium</em>, nr. 71, A.A.S. 56 (1964), p. 118.</p>
  </div>
</div>