<div lang="pl">
  <h2>24 GRUDNIA</h2>
  <h3>MSZA RANO</h3>
  <div class="both-sides-header">
    <div class="left">PIERWSZE CZYTANIE</div>
    <div class="right">2 Sm 7, 1-5. 8b-12. 14a. 16</div>
  </div>
  <p class="no-margin"><em>Królestwo Dawida będzie trwało wiecznie</em></p>
  <p class="b-margin"><strong>Czytanie z Drugiej Księgi Samuela</strong></p>
  <p class="s-margin indent">Gdy król Dawid zamieszkał w swoim domu, a Pan poskromił dokoła wszystkich jego wrogów, rzekł król do proroka Natana: &laquo;Spójrz, ja mieszkam w pałacu cedrowym, a Arka Boża mieszka w namiocie&raquo;. Nata powiedział do króla: &laquo;Uczyń wszystko, co zamierzasz w sercu, gdyż Pan jest z tobą&raquo;.</p>
  <p class="indent">Lecz tej samej nocy Pan skierował do Natana następujące słowa: &laquo;Idź i powiedz memu słudze, Dawidowi: To mówi Pan: &bdquo;Czy ty zbudujesz Mi dom na mieszkanie? Zabrałem cię z pastwiska spośród owiec, abyś był władcą nad ludem moim, nad Izraelem. I byłem z tobą wszędzie, dokąd się udałeś, wytraciłem przed tobą wszystkich twoich nieprzyjaciół. Dam ci sławę największych ludzi na ziemi. Wyznaczę miejsce mojemu ludowi, Izraelowi, i osadzę go tam, i będzie mieszkał na swoim miejscu, a nie poruszy się więcej i ludzie nikczemni nie będą go już uciskać jak dawniej. Od czasu, kiedy ustanowiłem sędziów nad ludem moim izraelskim, obdarzyłem cię pokojem ze wszystkimi wrogami. Tobie też Pan zapowiedział, że sam Pan dom ci zbuduje. Kiedy wypełnią się twoje dni i spoczniesz obok swych przodków, wtedy wzbudzę po tobie potomka twojego, który wyjdzie z twoich wnętrzności, i utwierdzę jego królestwo. Ja będę mu ojcem, a on będzie Mi synem.</p>
  <p class="s-margin indent"><strong>Oto słowo Boże.</strong></p>

  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 89 (88), 2-3. 4-5. 27 i 29 (R.: por. 2a)</div>
  </div>
  <p><span class="red">Refren:</span> <strong>Na wieki będę sławił łaski Pana.</strong></p>
  <p class="b-margin">O łaskach Pana będę śpiewał na wieki, <span class="red">&dagger;</span><br>
    Twą wierność będę głosił moimi ustami <span class="red">*</span><br>
	przez wszystkie pokolenia.<br>
    Albowiem powiedziałeś: <span class="red">&dagger;</span><br>
    &laquo;Na wieki ugruntowana jest łąska&raquo;, <span class="red">*</span><br>
    utrwaliłeś swą wierność w niebiosach.</p>
  <p class="s-margin red">Refren.</p>
  <p class="s-margin">&laquo;Zawarłem przymierze z moim wybrańcem, <span class="red">*</span><br>
    przysiągłem mojemu słudze, Dawidowi:<br>
    Twoje potomstwo utrwalę na wieki <span class="red">*</span><br>
    i tron twój umocnię na wszystkie pokolenia&raquo;.</p>
  <p class="s-margin red">Refren.</p>
  <p class="s-margin">&laquo;On będzie wołał do Mnie: <span class="red">&dagger;</span><br>
    &bdquo;Ty jesteś moim Ojcem, <span class="red">*</span><br>
	moim Bogiem, Opoką mojego zbawienia&rdquo;.<br>
    Na wieki zachowam dla niego łąskę <span class="red">*</span><br>
    i trwałe z nim będzie moje przymierze&raquo;.</p>
  <p class="s-margin red">Refren.</p>

  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Wschodzie, Blasku światła wiecznego i Słońce sprawiedliwości,<br>
    przyjdź i oświeć siedzących w ciemnościach i mroku śmierci.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 1, 67-79</div>
  </div>
  <p class="no-margin"><em>Nawiedzi nas z wysoka Wschodzące Słońce</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Zachariasz, ojciec Jana, został napełniony Duchem Świętym i zaczął prorokować, mówiąc:</p>
  <p>&laquo;Błogosławiony Pan, Bóg Izraela,<br>
  bo lud swój nawiedził i wyzwolił,<br>
  i wzbudził dla nas moc zbawczą<br>
  w domu swego sługi, Dawida:</p>
  <p>jak zapowiedział od dawna<br>
  przez usta swych świętych proroków,</p>
  <p>że nas wybawi od naszych nieprzyjaciół<br>
  i z ręki wszystkich, któzsy nas nienawidzą;</p>
  <p>że naszym ojcom okaże miłosierdzie<br>
  i wspomni na swe święte przymierze &ndash;<br>
  na przysięgę, którą złożyć<br>
  ojcu naszemu, Abrahamowi.</p>
  <p>Da nam, że z mocy nieprzyjaciół wyrwani,<br>
  służyć Mu będziemy bez trwogi,<br>
  w pobożności i sprawiedliwości przed Nim<br>
  po wszystkie dni nasze.</p>
  <p>A ty, dziecię, zwać się będziesz<br>
  prorokiem Najwyższego,<br>
  gdyż pójdziesz przed Panem przygotować Mu drogi;</p>
  <p>Jego ludowi dasz poznać zbawienie<br>
  przez odpuszczenie grzechów,</p>
  <p>dzięki serdecznej litości naszego Boga,<br>
  z jaką nas nawiedzi z wysoka Wschodzące słońce,<br>
  by oświecić tych,</p>
  <p>co w mroku i cieniu śmierci mieszkają,<br>
  aby nasze kroki skierować na drogę pokoju&raquo;.</p>
  <p class="s-margin indent"><strong>Oto słowo Pańskie.</strong></p>
</div>
