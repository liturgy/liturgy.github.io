<div lang="pl">
  <h1>TRZECI TYDZIEŃ ADWENTU</h1>
  <h2>3 NIEDZIELA ADWENTU, ROK C</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">So 3, 14-17</div>
  </div>
  <p class="no-margin"><em>Bóg jest wśród swojego ludu</em></p>
  <p class="b-margin"><strong>Czytannie z Księgi proroka Sofoniasza</strong></p>
  <p class="s-margin indent">Wyśpiewuj, Córo Syjońska! Podnieś radosny okrzyk, Izraelu! Ciesz się i wesel z całego serca, Córo Jeruzalem! Oddalił Pan wyroki na ciebie, usunął twego nieprzyjaciela; Król Izraela, Pan, jest pośród ciebie, nie będziesz już bała się złego.</p>
  <p class="indent">Owego dnia powiedzą o Jerozolimie: &laquo;Nie bój się, Syjonie! Niech nie słabną twe ręce!&raquo; Pan, twój Bóg, jest pośród ciebie, Mocarz, który zbawia, usiesie się weselem nad tobą, odnowi cię swoją miłością, wzniesie okrzyk radości.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Iz 12, 2. 3 i 4bcd, 5-6 (R.: por. 6)</div>
  </div>
  <p><span class="red">Refren:</span> <strong>Głośmy z weselem: Bóg jest między nami.</strong></p>
  <p class="b-margin">Oto Bóg jest moim zbawieniem! <span class="red">*</span><br>
    Jemu zaufam i bać się nie będę.<br>
    Pan jest moją pieśnią i mocą, <span class="red">*</span><br>
    i On stał się moim zbawieniem.</p>
  <p class="s-margin red">Refren.</p>
  <p class="s-margin">Wy zaś z weselem czerpać będziecie wodę <span class="red">*</span><br>
    ze zdrojów zbawienia.<br>
    Chwalcie Pana, wzywajcie Jego imienia! <span class="red">&dagger;</span><br>
    ukażcie narodom Jego dzieła, <span class="red">*</span><br>
    przypominajcie, że Jego imię jest chwalebne.</p>
  <p class="s-margin red">Refren.</p>
  <p class="s-margin">Śpiewajcie Panu, bo czynów wspaniałych dokonał! <span class="red">*</span><br>
    I cała ziemia niech się o tym dowie.<br>
    Wznoś okrzyki i wołaj radośnie, mieszkanko Syjonu, <span class="red">*</span><br>
    bo wielki jest wśród ciebie, Święty Izraela.</p>
  <p class="s-margin red">Refren.</p>

  <div class="both-sides-header">
    <div class="left">DRUGIE CZYTANIE</div>
    <div class="right">Flp 4, 4-7</div>
  </div>
  <p class="no-margin"><em>Pan jest blisko</em></p>
  <p class="b-margin"><strong>Czytanie z Listu Świętego Pawła Apostoła do Filipian</strong></p>
  <p class="s-margin">Bracia:</p>
  <p class="indent">Radujcie się zawsze w Panu; jeszcze raz powtarzam: radujcie się! Niech będzie znana wszystkim ludziom wasza wyrozumiała łagodność: Pan jest blisko! O nic się już nie martwcie, ale w każdej sprawie wasze prośbby przedstawiajcie Bogu w modlitwie i błaganiu z dziękczynieniem.</p>
  <p class="indent">A pokój Boży, który przewyższa wszelki umysł, będzie strzegł waszych serc i myśli w Chrystusie Jezusie.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Iz 61, 1</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Duch Pański nade mną,<br>
    posłał mnie, abym głosił dobrą nowinę ubogim.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 3, 10-18</div>
  </div>
  <p class="no-margin"><em>Zapowiedź nowego chrztu</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy Jan nauczał nad Jordanem, pytały go tłumy: &laquo;Cóż mamy czynić?&raquo;</p>
  <p class="indent">On im odpowiadał: &laquo;Kto ma dwie suknie, niech się podzieli z tym, który nie ma; a kto ma żywność, niech tak samo czyni&raquo;.</p>
  <p class="indent">Przyszli także celnicy, żeby przyjąć chrzest i rzekli do niego: &laquo;Nauczycielu, co mamy czynić?&raquo;</p>
  <p class="indent">On im powiedział: &laquo;Nie pobierajcie nic więcej ponad to, co wam wyznaczono&raquo;.</p>
  <p class="indent">Pytali go też i żołnierze: &laquo;A my co mamy czynić?&raquo;</p>
  <p class="indent">On im odpowiedział: &laquo;Na nikim pieniędzy nie wymuszajcie i nikogo nie uciskajcie, lecz poprzestawajcie na waszym żołdzie&raquo;.</p>
  <p class="indent">Gdy więc lud oczekiwał z napięciem i wszyscy snuli domysły w swych sercach co do Jana, czy nie jest Mesjaszem, on tak przemówił do wszystkich &laquo;Ja was chrzczę wodą; lecz idzie mocniejszy ode mnie, któremu nie jestem godzien rozwiązać rzemyka u sandałów. On będzie was chrzcił Duchem Świętym i ogniem. Ma On wiejadło w ręku dla oczyszczenia swego omłotu: pszenicę zbierze do spichlerza, a plewy spali w ogniu nieugaszonym&raquo;.</p>
  <p class="indent">Wiele też innych napomnień dawał ludowi i głosił dobrą nowinę.</p>
  <p class="s-margin indent"><strong>Oto słowo Pańskie.</strong></p>
  <p class="b-margin rubric">W dniach od 17 do 24 grudnia czyta się perykopy wyznaczone na te dni, wydrukowane na s. <span>157-180,</span> opuszczając perykopy wyznaczone na poszczególne dni trzeciego tygodnia Adwentu.</p>
</div>