<div lang="pl">
  <h1>DRUGI TYDZIEŃ ADWENTU</h1>
  <h2>SOBOTA</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Syr 48, 1-4. 9-11</div>
  </div>
  <p class="no-margin"><em>Eliasz przyjdzie powtórnie</em></p>
  <p class="b-margin"><strong>Czytanie z Mądrości Syracha</strong></p>
  <p class="s-margin indent">Powstał Eliasz, prorok jak ogień, a słowo jego płonęło jak pochodnia. On głód na nich sprowadził, a swoją gorliwością zmniejszył ich liczbę. Słowem Pańskim zamknął niebo, z niego również trzy razy sprowadził ogień.</p>
  <p class="indent">Jakże wsławiony jesteś, Eliaszu, przez swoje cuda i któż się może pochwalić, że do ciebie jest podobny?</p>
  <p class="indent">Ty, który zostałeś wzięty w wirze ognia, na wozie zaprzężonym w ogniste rumaki. O tobie napisano w karceniach dotyczących przyszłości, że masz uśmierzyć gniew, zanim zapłonie, by zwrócić serce ojca do syna i pokolenia Jakuba odnowić.</p>
  <p class="indent">Szczęśliwi, którzy cię widzieli, i ci, którzy w miłości posnęli, albowiem i my na pewno żyć będziemy.</p>
  <p class="s-margin indent"><strong>Oto słowo Boże.</strong></p>

 <div class="both-sides-header">
    <div class="left">PSALM RESPONSORYJNY</div>
    <div class="right">Ps 80 (79), 2ac i 3b. 15-16. 18-19 (R.: por. 4)</div>
  </div>
  <div class="l-margin">
  <p><span class="red">Refren:</span> <strong>Odnów nas, Boże, i daj nam zbawienie.</strong></p>
  <p class="b-margin"><span class="ps-num">2</span>Usłysz, Pasterzu Izraela, <span class="red">*</span><br>
    Ty, który zasiadasz nad cherubami!<br>
    <span class="ps-num">3</span>Wzbudź swą potęgę <span class="red">*</span><br>
    i przyjdź nam z pomocą.</p>
  <p class="s-margin red">Refren.</p>
  <p class="s-margin"><span class="ps-num">15</span>Powróć, Boże Zastępów, <span class="red">*</span><br>
    wejrzyj z nieba, spójrz i nawiedź tę winorośl.<br>
    <span class="ps-num">16</span>Chroń to, co zasadziła Twoja prawica, <span class="red">*</span><br>
    latorośl, którą umocniłeś dla siebie.</p>
  <p class="s-margin red">Refren.</p>
  <p class="s-margin"><span class="ps-num">18</span>Wyciągnij rękę nad mężem Twej prawicy, <span class="red">&dagger;</span><br>
    nad synem człowieczym, <span class="red">*</span><br>
    którego umocniłeś w swej służbie.<br>
    <span class="ps-num">19</span>Już więcej nie odwrócimy się od Ciebie, <span class="red">*</span><br>
    daj nam nowe życie, a będziemy Cię chwalili.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Łk 3, 4c. 6</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Przygotujcie drogę Panu, prostujcie ścieżki dla Niego;<br>
    wszyscy ludzie ujrzą zbawienie Boże.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Mt 17, 10-13</div>
  </div>
  <p class="no-margin"><em>Eliasz już przyszedł, a nie poznali go</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin">Kiedy schodzili z góry, uczniowie zapytali Jezusa:</p>
  <p class="indent">&laquo;Czemu uczeni w Piśmie twierdzą, że najpierw musi przyjść Eliasz?&raquo; On odparł: &laquo;Eliasz istotnie przyjdzie i wszystko naprawi. Lecz powiadam wam: Eliasz już przyszedł, a nie poznali go i postąpili z nim tak, jak chcieli. Tak i Syn Człowieczy ma od nich cierpieć&raquo;. Wtedy uczniowie zrozumieli, że mówił im o Janie Chrzcicielu.</p>
  <p class="s-margin indent"><strong>Oto słowo Pańskie.</strong></p>
</div>
