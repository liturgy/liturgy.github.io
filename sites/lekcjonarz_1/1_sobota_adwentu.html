<div lang="pl">
  <h1>PIERWSZY TYDZIEŃ ADWENTU</h1>
  <h2>SOBOTA</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 30, 19-21. 23-26</div>
  </div>
  <p class="no-margin"><em>Bóg zlituje się nad swoim ludem</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin indent">Tak mówi Pan Bóg, Święty Izraela:</p>
  <p class="indent">Zaiste, o ludu, który zamieszkujesz Syjon w Jerozolimie, nie będziesz gorzko płakał. Rychło okaże ci On łaskę na głos twojej prośby. Ledwie usłyszy, odpowie ci.</p>
  <p class="indent">Choćby ci Pan dał chleb ucisku i wodę utrapienia, twój Nauczyciel już nie odstąpi, a oczy twoje patrzeć będą na twego Mistrza. Twoje uszy usłyszą słowa rozlegające się za tobą: &laquo;To jest droga, idźcie nią!&raquo;, jeśli chciałbyś iść na prawo lub na lewo.</p>
  <p class="indent">On ześle deszcz na zboże, którym obsiejesz rolę, a pokarm z plonów ziemi będzie soczysty i pożywny. Twoje trzody będą się pasły w owym dniu na rozległych łąkach. Woły i osły obrabiające rolę żreć będą paszę dobrze przyprawioną, która została starannie przewiana.</p>
  <p class="indent">Dojdzie do tego, że na każdej wysokiej górze i na każdym wyniosłym pagórku będą strumienie płynących wód na czas wielkiej rzezi, gdy padną warownie. Wówczas światło księżyca będzie jak światło słoneczne, a światło słońca będzie siedmiokrotne, jakby światło siedmiu dni, w dniu, gdy Pan opatrzy rany swego ludu i uleczy jego sińce po razach.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 147A (146), 1b-2. 3-4. 5-6 (R.: por. Iz 30, 18)</div>
  </div>
  <div class="l-margin">
  <p><span class="red">Refren:</span> <strong>Szczęśliwi wszyscy, co ufają Panu.</strong></p>
  <p><span class="red">Albo:</span> <strong>Alleluja.</strong></p>
  <p class="b-margin"><span class="ps-num">1</span>Chwalcie Pana, bo dobrze jest śpiewać psalmy Bogu, <span class="red">*</span><br>
    słodko jest Go wysławiać.<br>
    <span class="ps-num">2</span>Pan buduje Jeruzalem, <span class="red">*</span><br>
    gromadzi rozproszonych z Izraela.</p>
  <p class="s-margin red">Refren.</p>
  <p class="s-margin"><span class="ps-num">3</span>On leczy złamanych na duchu <span class="red">*</span>
	i przewiązuje ich rany.<br>
    <span class="ps-num">4</span>On liczy wszystkie gwiazdy <span class="red">*</span><br>
    i każdej imię nadaje.</p>
  <p class="s-margin red">Refren.</p>
  <p class="s-margin"><span class="ps-num">5</span>Nasz Pan jest wielki i potężny, <span class="red">*</span><br>
    a Jego mądrość niewypowiedziana.<br>
    <span class="ps-num">6</span>Pan dźwiga pokornych, <span class="red">*</span><br>
    karki grzeszników zgina do ziemi.</p>
  <p class="s-margin red">Refren.</p>
  </div<

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Iz 33, 22</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Pan jest naszym sędzią, Pan naszym prawodawcą,<br>
    Pan naszym królem, On nas zbawi.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Mt 9, 35 &ndash; 10, 1. 5a. 6-8</div>
  </div>
  <p class="no-margin"><em>Jezus lituje się nad znękanymi</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin indent">Jezus obchodził wszystkie miasta i wioski. Nauczał w tamtejszych synagogach, głosił Ewangelię o królestwie i leczył wszystkie choroby i wszystkie słabości.</p>
  <p class="indent">A widząc tłumy, litował się nad nimi, bo byli znękani i porzuceni, jak owce niemające pasterza. Wtedy rzekł do swych uczniów: &laquo;Żniwo wprawdzie wielkie, ale robotników mało. Proście Pana żniwa, żeby wyprawił robotników na swoje żniwo&raquo;.</p>
  <p class="indent">Wtedy przywołał do siebie dwunastu swoich uczniów i udzielił im władzy nad duchami nieczystymi, aby je wypędzali i leczyli wszystkie choroby i wszelkie słabości.</p>
  <p class="indent">Tych to Dwunastu wysłał Jezus i dał im takie wskazania: &laquo;Idźcie do owiec, które poginęły z domu Izraela. Idźcie i głoście: Bliskie jest już królestwo niebieskie. Uzdrawiajcie chorych, wskrzeszajcie umarłych, oczyszczajcie trędowatych, wypędzajcie złe duchy. Darmo otrzymaliście, darmo dawajcie&raquo;.</p>
  <p class="s-margin indent"><strong>Oto słowo Pańskie.</strong></p>
</div>
