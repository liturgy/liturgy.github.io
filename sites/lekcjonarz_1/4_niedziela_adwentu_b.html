<div lang="pl">
  <h1>CZWARTY TYDZIEŃ ADWENTU</h1>
  <h2>4 NIEDZIELA ADWENTU, ROK B</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">2 Sm 7, 1-5. 8b-12. 14a. 16</div>
  </div>
  <p class="no-margin"><em>Królestwo Dawida będzie trwało wiecznie</em></p>
  <p class="b-margin"><strong>Czytanie z Drugiej Księgi Samuela</strong></p>
  <p class="s-margin indent">Gdy król Dawid zamieszkał w swoim domu, a Pan poskromił dokoła wszystkich jego wrogów, rzekł król do proroka Natana: &laquo;Spójrz, ja mieszkam w pałacu cedrowym, a Arka Boża mieszka w namiocie&raquo;. Nata powiedział do króla: &laquo;Uczyń wszystko, co zamierzasz w sercu, gdyż Pan jest z tobą&raquo;.</p>
  <p class="indent">Lecz tej samej nocy Pan skierował do Natana następujące słowa: &laquo;Idź i powiedz memu słudze, Dawidowi: To mówi Pan: &bdquo;Czy ty zbudujesz Mi dom na mieszkanie? Zabrałem cię z pastwiska spośród owiec, abyś był władcą nad ludem moim, nad Izraelem. I byłem z tobą wszędzie, dokąd się udałeś, wytraciłem przed tobą wszystkich twoich nieprzyjaciół. Dam ci sławę największych ludzi na ziemi. Wyznaczę miejsce mojemu ludowi, Izraelowi, i osadzę go tam, i będzie mieszkał na swoim miejscu, a nie poruszy się więcej i ludzie nikczemni nie będą go już uciskać jak dawniej. Od czasu, kiedy ustanowiłem sędziów nad ludem moim izraelskim, obdarzyłem cię pokojem ze wszystkimi wrogami. Tobie też Pan zapowiedział, że sam Pan dom ci zbuduje. Kiedy wypełnią się twoje dni i spoczniesz obok swych przodków, wtedy wzbudzę po tobie potomka twojego, który wyjdzie z twoich wnętrzności, i utwierdzę jego królestwo. Ja będę mu ojcem, a on będzie Mi synem.</p>
  <p class="indent">Przede Mną dom twój i twoje królestwo będzie trwaćna wieki. Twój tron będzie utwierdzony na wieki&rdquo;&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 89 (88), 2-3. 4-5. 27 i 29 (R.: por. 2a)</div>
  </div>
  <p><span class="red">Refren:</span> <strong>Na wieki będę sławił łaski Pana.</strong></p>
  <p class="b-margin">O łaskach Pana będę śpiewał na wieki, <span class="red">&dagger;</span><br>
    Twą wierność będę głosił moimi ustami <span class="red">*</span><br>
	przez wszystkie pokolenia.<br>
    Albowiem powiedziałeś: <span class="red">&dagger;</span><br>
    &laquo;Na wieki ugruntowana jest łąska&raquo;, <span class="red">*</span><br>
    utrwaliłeś swą wierność w niebiosach.</p>
  <p class="s-margin red">Refren.</p>
  <p class="s-margin">&laquo;Zawarłem przymierze z moim wybrańcem, <span class="red">*</span><br>
    przysiągłem mojemu słudze, Dawidowi:<br>
    Twoje potomstwo utrwalę na wieki <span class="red">*</span><br>
    i tron twój umocnię na wszystkie pokolenia&raquo;.</p>
  <p class="s-margin red">Refren.</p>
  <p class="s-margin">&laquo;On będzie wołał do Mnie: <span class="red">&dagger;</span><br>
    &bdquo;Ty jesteś moim Ojcem, <span class="red">*</span><br>
	moim Bogiem, Opoką mojego zbawienia&rdquo;.<br>
    Na wieki zachowam dla niego łąskę <span class="red">*</span><br>
    i trwałe z nim będzie moje przymierze&raquo;.</p>
  <p class="s-margin red">Refren.</p>

  <div class="both-sides-header">
    <div class="left">DRUGIE CZYTANIE</div>
    <div class="right">Rz 16, 25-27</div>
  </div>
  <p class="no-margin"><em>Tajemnica ukryta dla dawnych wieków<br>została objawiona</em></p>
  <p class="b-margin"><strong>Czytanie z Listu Świętego Pawła Apostoła do Rzymian</strong></p>
  <p class="s-margin">Bracia:</p>
  <p class="indent">Temu, który ma moc utwierdzić was zgodnie z Ewangelią i moim głoszeniem Jezusa Chrystusa, zgodnie z objawioną tajemnicą, dla dawnych wieków ukrytą, teraz jednak ujawnioną, a przez pisma prorockie na rozkaz odwiecznego Boga wszystkim narodom obwieszczoną, dla skłonienia ich do posłuszeństwa wierze, Bogu, który jedynie jest mądry, przez Jezusa Chrystusa, niech będzie chwała na wieki wieków! Amen.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Łk 1, 38</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Oto ja, służebnica Pańska,<br>
    niech mi się stanie według słowa twego.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 1, 26-38</div>
  </div>
  <p class="no-margin"><em>Maryja pocznie i porodzi Syna</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Bóg posłał anioła Gabriela do miasta w Galilei, zwanego Nazaret, do Dziewicy poślubionej mężowi imieniem Józef, z rodu Dawida; a Dziewicy było na imię Maryja.</p>
  <p class="indent">Wszełszy do Niej, anioł rzekł: &laquo;Bądź pozdrowiona, łąski pełna, Pan z Tobą, błogosławiona jesteś między niewiastami&raquo;. Ona zmieszałą się na te słowa i rozważała, co by miało znaczyć to pozdrowienie.</p>
  <p class="indent">Lecz anioł rzekł do Niej: &laquo;Nie bój się, Maryjo, znalazłaś bowiem łaskę u Boga. Oto poczniesz i porodzisz Syna, któremu nasz imię Jezus. Będzie On wielki i zostanie nazwany Synem Najwyższego, a Pan Bóg da Mu tron Jego praojca, Dawida. Będzie panował nad domem Jakuba na wieki, a Jego panowaniu nie będzie końca&raquo;.</p>
  <p class="indent">Na to Maryja rzekła do anioła: &laquo;Jakże się to stanie, skoro nie znam mężą?&laquo;</p>
  <p class="indent">Anioł Jej odpowiedział: &laquo;Duch Święty zstąpi na Ciebie i moc Najwyższego okryje Cię cieniem. Dlatego też Święte, które się narodzi, będzie nazwane Synem Bożym. A oto również krewna Twoja, Elżbieta, poczęła w swej starości syna i jest już w szóstym miesiącu ta, którą miano za niepłodną. Dla Boga bowiem nie ma nic niemożliwego&raquo;.</p>
  <p class="indent">Na to rzekła Maryja: &laquo;Oto ja służebnica Pańśka, niech mi się stanie według słowa twego&raquo;.</p>
  <p class="indent">Wtedy odszedł od Niej anioł.</p>
  <p class="s-margin indent"><strong>Oto słowo Pańskie.</strong></p>
</div>
