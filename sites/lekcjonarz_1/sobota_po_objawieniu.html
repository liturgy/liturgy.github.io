<div lang="pl">
  <h1>12 STYCZNIA</h1>
  <h2 class="no-margin">albo w sobotę po Objawieniu Pańskim</h2>
  
  <div class="both-sides-header">
    <div class="left">PIERWSZE CZYTANIE</div>
    <div class="right">1 J 5, 14-21</div>
  </div>
  <p class="no-margin"><em>Syn Boży wysłuchuje próśb zgodnych z Jego wolą</em></p>
  <p class="b-margin"><strong>Czytanie z Pierwszego Listu Świętego Jana Apostoła</strong></p>
  <p class="s-margin">Najmilsi:</p>
  <p class="indent">Ufność, którą pokładamy w Synu Bożym, polega na przekonaniu, że wysłuchuje On wszystkich naszych próśb zgodnych z Jego wolą. A jeśli wiemy, że wysłuchuje wszystkich naszych próśb, pewni jesteśmy również posiadania tego, o co Go prosimy.</p>
  <p class="indent">Jeśli ktoś spostrzeże, że brat popełnia grzech, który nie sprowadza śmierci, niech się modli, a przywróci mu życie; mam na myśli tych, których grzech nie sprowadza śmierci. Istnieje taki grzech, który sprowadza śmierć. W takim wypadku nie polecam, abym się modlono. Każde bezprawie jest grzechem, są jednak grzechy, które nie sprowadzają śmierci.</p>
  <p class="indent">Wiemy, że ktokolwiek się narodził z Boga, nie grzeszy, lecz Narodzony z Boga strzeże go, a Zły go nie tknie. Wiemy, że jesteśmy z Boga, cały zaś świat leży w mocy Złego.</p>
  <p class="indent">Wiemy także, iż Syn Boży przyszedł i obdarzył nas zdolnością umysłu, tak iż poznajemy Prawdziwego. Jesteśmy w prawdziwym Bogu, w Synu Jego, Jezusie Chrystusie. On zaś jest prawdziwym Bogiem i Życiem wiecznym.</p>
  <p class="indent">Dzieci, strzeżcie się fałszywych bogów!</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 149, 1b-2. 3-4. 5-6a i 9 (R.: por. aa)</div>
  </div>
  <div class="l-margin">
  <p><span class="red">Refren:</span> <strong>Pan w swoim ludzie upodobał sobie.</strong><br>
  <span class="red">Albo:</span> <strong>Alleluja.</strong></p>
  <p class="b-margin"><span class="ps-num">1</span>Śpiewajcie Panu pieśń nową, <span class="red">*</span><br>
    głoście Jego chwałę w zgromadzeniu świętych.<br>
    <span class="ps-num">2</span>Niech się Izrael cieszy swoim Stwórcą, <span class="red">*</span><br>
    a synowie Syjonu radują swym Królem.</p>
  <p class="s-margin red">Refren.</p>
  <p class="s-margin"><span class="ps-num">3</span>Niech imię Jego czczą tańcem, <span class="red">*</span><br>
    niech grają Mu na bębnie i cytrze.<br>
    <span class="ps-num">4</span>Bo Pan swój lud miłuje, <span class="red">*</span><br>
    pokornych wieńczy zwycięstwem.</p>
  <p class="s-margin red">Refren.</p>
  <p class="s-margin"><span class="ps-num">5</span>Niech święci cieszą się w chwale, <span class="red">*</span><br>
    niech się weselą przy uczcie niebieskiej.<br>
    <span class="ps-num">6</span>Chwała Boża niech będzie w ich ustach, <span class="red">*</span><br>
    <span class="ps-num">9</span>to jest chwałą wszystkich Jego świętych.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Mt 4, 16</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Lud, który siedział w ciemności, ujrzał światło wielkie,<br>
    i mieszkańcom cienistej krainy śmierci wzeszło światło.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA</div>
    <div class="right">J 3, 22-30</div><br>
  </div>
  <p class="no-margin"><em>Przyjaciel oblubieńca<br>doznaje radości na głos oblubieńca</em></p>
  <p class="b-margin"><span class="red">&malt;</span> <strong>Słowa Ewangelii według Świętego ŁJana</strong></p>
  <p class="s-margin indent">Jezus i uczniowie Jego udali się do ziemi judzkiej. Tam z nimi przebywali i udzielał chrztu. Także i Jan był w Ainon, w pobliżu Salim, i udzielał chrztu, ponieważ było tam wiele wody. I przychodzili tam ludzie, i przyjmowali chrzest. Nie wtrącono bowiem jeszcze Jana do więzienia.</p>
  <p class="indent">Potem powstał spór między uczniami Jana a pewnym Żydem w sprawie oczyszczenia. Przyszli więc do Jana i powiedzieli do niegi: &laquo;Nauczycielu, oto Ten, który był z tobą po drugiej stronie Jordanu i o którym ty wydałeś świadectwo, teraz udziela chrztu i wszyscy idą od Niego&raquo;.</p>
  <p class="indent">Na to Jan odrzekł: &laquo;Człowiek nie może otrzymać nieczego, co by mu nie było dane z nieba. Wy sami jesteście mi świadkami, że powiedziałem: &bdquo;Ja nie jestem Mesjaszem, ale zostałem przed Nim posłany&raquo;. Ten, kto ma oblubienicę, jest oblubieńcem; a przyjaciel oblubieńca, który stoi i słucha go, doznaje najwyższej radości na głos oblubieńca. Ta zaś moja radość doszła do szczytu. Trzeba, by On wzrastał, a ja żebym się umniejszał&raquo;.</p>
  <p class="s-margin indent"><strong>Oto słowo Pańskie.</strong></p>
</div>