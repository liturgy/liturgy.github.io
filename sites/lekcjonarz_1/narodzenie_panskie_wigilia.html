<div lang="pl">
  <h1>25 grudnia<br>NARODZENIE PAŃSKIE</h1>
  <h2>MSZA WIGILII</h2>
  
  <p class="rubric">Podane niżej perykopy czyta się w Mszy odprawianej wieczoren 24 grudnia przed I Nieszporami Narodzenia Pańskiego albo po nich.</p>
  
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 62, 1-5</div>
  </div>
  <p class="no-margin"><em>Bóg miłuje swój naród i ześle Odkupiciela</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin indent">Przez wzgląd na Syjon nie umilknę, przez wzgląd na Jerozolimę nie spocznę, dopóki sprawiedliwość nie błyśnie jak zorza i zbawienie jej nie zapłonie jak pochodnia.</p>
  <p class="indent">Wówczas narody ujrzą twą sprawiedliwość i chwałę twoją wszyscy królowie. I nazwą cię nowym imieniem, które usta Pana określą.</p>
  <p class="indent">Będziesz prześliczną koroną w rękach Pana, królewskim diademem w dłoni twego Boga.</p>
  <p class="indent">Nie będą więcej mówić o tobie &bdquo;Porzucona&rdquo;, o krainie twej już nie powiedzą &bdquo;Spustoszona&rdquo;. Raczej cię nazwą &bdquo;Moje w niej upodobanie&rdquo;, a krainę twoją &ndash; &bdquo;Poślubiona&rdquo;. Abolwiem spodobałaś się Panu i twoja kraina otrzyma męża.</p>
  <p class="indent">Bo jak młodzieniec poślubia dziewicę, tak twój Budowniczy ciebie poślubi, i jak weseli się z oblubienicy, tak Bóg twój tobą się rozraduje.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 89 (88), 4-5. 16-17. 27 i 29 (R.: por. 2a)</div>
  </div>
  <div class="l-margin">
  <p><span class="red">Refren:</span> <strong>Na wieki będę sławił łaski Pana.</strong></p>
  <p class="b-margin"><span class="ps-num">4</span>&laquo;Zawarłem przymierze z moim wybrańcem, <span class="red">*</span><br>
    przysiągłem mojemu słudze, Dawidowi:<br>
    <span class="ps-num">5</span>Twoje potomstwo utrwalę na wieki <span class="red">*</span><br>
    i tron twój umocnię na wszystkie pokolenia&raquo;.</p>
  <p class="s-margin red">Refren.</p>
  <p class="s-margin"><span class="ps-num">16</span>Błogosławiony lud, który umie się cieszyć <span class="red">*</span><br>
	i chodzi, Panie, w blasku Twojej obecności.<br>
    <span class="ps-num">17</span>Cieszą się zawsze Twym imieniem, <span class="red">*</span><br>
    Twoja sprawiedliwość ich wywyższa.</p>
  <p class="s-margin red">Refren.</p>
  <p class="s-margin"><span class="ps-num">27</span>&laquo;On będzie wołał do Mnie: <span class="red">&dagger;</span><br>
    &bdquo;Ty jesteś moim Ojcem, <span class="red">*</span><br>
	moim Bogiem, Opoką mojego zbawienia&rdquo;.<br>
    <span class="ps-num">29</span>Na wieki zachowam dla niego łąskę <span class="red">*</span><br>
    i trwałe z nim będzie moje przymierze&raquo;.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">DRUGIE CZYTANIE</div>
    <div class="right">Dz 13, 16-17. 22-25</div>
  </div>
  <p class="no-margin"><em>Świadectwo Świętego Pawła o Chrystusie</em></p>
  <p class="b-margin"><strong>Czytanie z Dziejów Apostolskich</strong></p>
  <p class="s-margin indent">Gdy Paweł przybył do Antiochii Pizydyjskiej, wstał w synagodze i skinowszy ręką, przemówił:</p>
  <p class="indent">&laquo;Słuchajcie, Izraelici, i wy, którzy boicie się Boga! Bóg tego ludu izraelskiego wybrał ojców naszych i wywyższył lud na obczyźnie w ziemi egipskiej, i wyprowadził go z niej mocnym ramieniem.</p>
  <p class="indent">Następnie powołał Dawida na ich króla, o którym też dał świadectwo w słowach: &bdquo;Znalazłem Dawida, syna Jessego, człowieka po mojej myśli, który we wszystkim wypełni moją wolę&rdquo;.</p>
  <p class="indent">Z jego to potomstwa, stosownie do obietnicy, wywiódł Bóg Izraelowi Zbawiciela Jezusa. Przed Jego przyjściem Jan głosił chrzest nawrócenia całemu ludowi izraelskiemu. A pod koniec swojej działalności Jan mówił: &bdquo;Ja nie jestem tym, za kogo mnie uważacie. Po mnie przyjdzie Ten, któremu nie jestem godny rozwiązać sandałó na nogach&rdquo;&raquo;.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Jutro będzie zgładzona nieprawość ziemi<br>
    i Zbawiciel świata będzie panował nad nami.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header" style="margin-bottom: 0;">
    <div class="left">EWANGELIA DŁUŻSZA</div>
    <div class="right">Mt 1, 1-25</div><br>
  </div>
  <div class="both-sides-header" style="margin-top: 0;">
  	<div class="left"><span style="visibility: hidden;">EWANGELIA </span>KRÓTSZA</div>
    <div class="right">Mt 1, 18-25</div>
  </div>
  <p class="no-margin"><em>Rodowód Jezusa Chrystusa<br>i zapowiedź Jego narodzenia</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin indent">Rodowód Jezusa Chrystusa, Syna Dawida, syna Abrahama. Abraham był ojcem Izaaka; Izaak ojcem Jakuba; Jakub ojcem Judy i jego braci; Juda zaś był ojcem Faresa i Zary, których matką była Tamar. Fares był ojcem Esroma; Esrom ojcem Arama; Aram ojcem Aminadaba; Aminadab ojcem Naassona; Naasson ojcem Salomona; Salomon ojcem Booza, a matką była Rachab. Booz był ojcem Obeda, a matką była Rut. Obed był ojcem Jesseg, a Jesse ojcem króla Dawida.</p>
  <p class="indent">Dawid był ojcem Salomona, a matką była dawna żona Uriasza. Salomon był ojcem Roboama; Roboam ojcem Abiasza; Abiasz ojcem Asy, Asa ojcem Jozafata; Jozafat ojcem Jorama; Joram ojcem Ozjasza; Ozjasz ojcem Joatama; Joatam ojcem Achaza; Achaz ojcem Ezechiasza; Ezechiasz ojcem Manassesa; Manasses ojcem Amosa; Amos ojcem Jozjasza; Jozjasz ojcem Jechoniasza i jego braci w czasie przesiedlenia babilońskiego.</p>
  <p class="indent">Po przesiedleniu babilońskim Jechoniasz był ojcem Salatiela; Salatiel ojcem Zorobabela; Zorobabel ojcem Abiuda; Abiud ojcem Eliakima; Eliakim ojcem Azora; Azor ojcem Sadoka; Sadok ojcem Achima; Achim ojcem Eliuda; Eliud ojcem Eleazara; Eleazar ojcem Mattana; Mattan ojcem Jakuba; Jakub ojcem Józefa, męża Maryi, z której narodził się Jezus, zwany Chrystusem.</p>
  <p class="indent">Tak więc od Abrahama do Dawida jest w sumie czternaście pokoleń; od Dawida do przesiedlenia babilońskiego czternaście pokoleń; od przesiedlenia babilońskiego do Chrystusa czternaście pokoleń.</p>
  <p class="b-margin rubric">Początek krótszej perykopy.</p>
  <p class="indent s-margin">Z narodzeniem Jezusa Chrystusa było tak.</p>
  <p class="indent">Po zaślubinach Matki Jego, Maryi, z Józefem, wpierw nim zamieszkali razem, znalazła się brzemienną za sprawą Ducha Świętego. Mąż Jej, Józef, który był człowiekiem sprawiedliwym i nie chciał narazić Jej na zniesławienie, zamierzał oddalić Ją potajemnie.</p>
  <p class="indent">Gdy powziął tę myśl, oto anioł Pański ukazał mu się we śnie i rzekł: «Józefie, synu Dawida, nie bój się wziąć do siebie Maryi, twej Małżonki; albowiem z Ducha Świętego jest to, co się w Niej poczęło. Porodzi Syna, któremu nadasz imię Jezus, On bowiem zbawi swój lud od jego grzechów».</p>
  <p class="indent">A stało się to wszystko, aby się wypełniło słowo Pańskie powiedziane przez Proroka: «Oto Dziewica pocznie i porodzi Syna, któremu nadadzą imię Emmanuel», to znaczy Bóg z nami.</p>
  <p class="indent">Zbudziwszy się ze snu, Józef uczynił tak, jak mu polecił anioł Pański: wziął swoją Małżonkę do siebie, lecz nie zbliżał się do Niej, aż porodziłą Syna, któremu nadał imię Jezus.</p>
  <p class="s-margin indent"><strong>Oto słowo Pańskie.</strong></p>
</div>