<div lang="pl">
  <h1>5 STYCZNIA</h1>
  
  <div class="both-sides-header">
    <div class="left">PIERWSZE CZYTANIE</div>
    <div class="right">1 J 3, 11-21</div>
  </div>
  <p class="no-margin"><em>Przeszliśmy ze śmierci do życia, ponieważ miłujemy braci</em></p>
  <p class="b-margin"><strong>Czytanie z Pierwszego Listu Świętego Jana Apostoła</strong></p>
  <p class="s-margin">Najmilsi:</p>
  <p class="indent">Taka jest nowina, którą usłyszeliście od początku, że mamy się wzajemnie miłować. Nie tak, jak Kain, który pochodził od Złego i zabił swego brata. A czemu go zabił? Ponieważ czyny jego były złe, brata zaś sprawiedliwe.</p>
  <p class="indent">Nie dziwcie się, bracia, jeśli świat was nienawidzi. My wiemy, że przeszliśmy ze śmierci do życia, bo miłujemy braci, kto zaś nie miłuje, trwa w śmierci.</p>
  <p class="indent">Jeśliby ktoś posiadał na świecie majątek i widział, że brat jego cierpi niedostatek, a zamknął przed nim swe serce, jak może trwać w nim miłość Boga?</p>
  <p class="indent">Dzieci, nie miłujmy słowem i językiem, ale czynem i prawdą. Po tym poznamy, że jesteśmy z prawdy, i uspokoimy przed Nim nasze serca.</p>
  <p class="indent">A jeśli serce oskarża nas, to przecież Bóg jest większy niż nasze serca i zna wszystko. Umiłowani, jeśli serce nas nie oskarża, to mamy ufność w Bogu.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 100 (99), 2-3. 4-5 (R.: por 3cd)</div>
  </div>
  <div class="l-margin">
  <p><span class="red">Refren:</span> <strong>Niech cała ziemia śpiewa swemu Panu.</strong></p>
  <p class="b-margin"><span class="ps-num">1</span>Służcie Panu z weselem, <span class="red">*</span><br>
    stańcie przed obliczem Pana z okrzykami radości.<br>
    <span class="ps-num">3</span>Wiedzcie, że Pan jest Bogiem <span class="red">&dagger;</span><br>
	On sam nas stworzył, jesteśmy Jego własnością, <span class="red">*</span><br>
    Jego ludem, owocami Jego pastwiska.</p>
  <p class="s-margin red">Refren.</p>
  <p class="s-margin"><span class="ps-num">4</span>W Jego bramy wstępujcie z dziękczynieniem <span class="red">&dagger;</span><br>
    z hymnami w Jego przedsionki, <span class="red">*</span><br>
	chwalcie i błogosławcie Jego imię.<br>
    <span class="ps-num">5</span>Albowiem Pan jest dobry, <span class="red">&dagger;</span><br>
	Jego łaska trwa na wieki, <span class="red">*</span><br>
    a Jego wierność przez pokolenia.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Zajaśniał nam dzień święty, pójdźcie, narody, oddajcie pokłon Panu,<br>
    bo wielka światłość zstąpiła dzisiaj na ziemię.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA</div>
    <div class="right">J 1, 43-51</div><br>
  </div>
  <p class="no-margin"><em>Chrystus jest Synem Bożym</em></p>
  <p class="b-margin"><span class="red">&malt;</span> <strong>Słowa Ewangelii według Świętego Jana</strong></p>
  <p class="s-margin indent">Jezus postanowił udać się do Galilei. I spotkał Filipa.</p>
  <p class="indent">Jezus powiedział do niego: &laquo;Pójdź za Mną!&raquo; Filip zaś pochodził z Betsaidy, z miasta Andrzeja i Piotra.</p>
  <p class="indent">Filip spotkał Natanaela i powiedział do niego: &laqup;Znaleźliśmy Tego, o którym pisał Mojżesz w Prawie i Prorocy &ndash; Jezusa, syna Józefa, z Nazaretu&raquo;.</p>
  <p class="indent">Rzekł do niego Natanael: &laquo;Czy może być co dobrego z Nazaretu?&raquo;</p>
  <p class="indent">Odpowiedział mu Filip: &laquo;Chodź i zobacz&raquo;.</p>
  <p class="indent">Jezus ujrzał, jak Natanael podchodził do Niego, i powiedział o nim: &laquo;Oto prawdziwy Izraela, w którym nie ma podstępu&raquo;.</p>
  <p class="indent">Powiedział do Niego Natannael: &laquo;Skąd mnie znasz?&raquo;</p>
  <p class="indent">Odrzekł mu Jezus: &laquo;Widziałem cię, zanim cię zawołał Filip, gdy byłeś pod figowcem&raquo;.</p>
  <p class="indent">Odpowiedział Mu Natanael: &laquo;Rabbi, Ty jesteś Synem Bożym, Ty jesteś Królem Izraela!&raquo!;</p>
  <p class="indent">Odparł Mu Jezus: &laquo;Czy dlatego wierzysz, że powiedziałem ci: Widziałem cię pod figowcem? Zobaczysz jeszcze więcej niż to&raquo;.</p>
  <p class="indent">Potem powiedział do niego: &laquo;Zaprawdę, zaprawdę, powiadam wam: Ujrzycie niebiosa otwarte i aniołów Bożych wstępujących i zstępujących nad Syna Człowieczego&raquo;.</p>
  <p class="s-margin indent"><strong>Oto słowo Pańskie.</strong></p>
</div>