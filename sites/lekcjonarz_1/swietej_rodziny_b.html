<div lang="pl">
  <h3 class="red">Niedziela w oktawie Narodzenia Pańskiego</h3>
  <h1>ŚWIĘTEJ RODZINY<br>JEZUSA, MARYI I JÓZEFA</h1>
  <h2>ROK B</h2>
  
  <div class="both-sides-header">
    <div class="left">PIERWSZE CZYTANIE</div>
    <div class="right">Rdz 15, 1-6; 21, 1-3</div>
  </div>
  <p class="no-margin"><em>Obietnica potomstwa</em></p>
  <p class="b-margin"><strong>Czytanie z Księgi Rodzaju</strong></p>
  <p class="s-margin indent">Pan tak powiedział do Abrama podczas widzenia: &laquo;Nie obawiaj się, Abramie, bo Ja jestem twoim obrońcą; nagroda twoja będzie sowita&raquo;.</p>
  <p class="indent">Abram rzekł: &laquo;O Panie, mój Boże, na cóż mi ona, skoro zbliżam się do kresu mego życia, nie mając potomka; przyszłym zaś spadkobiercą mojej majętności jest Damasceńczyk Elizer&raquo;. I mówił: &laquo;Ponieważ nie dałeś mi potomka, ten właśnie, zrodzony u mnie sługa mój, zostanie moim spadkobiercą&raquo;.</p>
  <p class="indent">Ale oto usłyszał słowa: &laquo;Nie on będzie twoim spadkobiercą, lecz ten po tobie dziedziczyć będzie, który od ciebie będzie pochodził&raquo;.</p>
  <p class="indent">I poleciwszy Abramowi wyjść z namiotu, rzekł: &laquo;Spójrz na niebo i policz gwiazdy, jeśli zdołasz to uczynić&raquo;;potem dodał: &laquo;Tak liczne będzie twoje potomstwo&raquo;. Abram uwierzył i Pan poczytał mu to za zasługę.</p>
  <p class="indent">Pan okazał Sarze łaskawość, jak to obiecał, i uczynił jej to, co zapowiedział. Sara stała się brzemienną i urodziła sędziwemu Abrahamowi syna w tym właśnie czasie, jaki Bóg wyznaczył. Ahrabam dał swemu synowi, który mu się urodził, a którego mu zrodziła Sara, imię Izaak.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 105 (104), 1-2. 3-4. 5-6. 8-9 (R.: por. 8a)</div>
  </div>
  <div class="l-margin">
  <p><span class="red">Refren:</span> <strong>Pan Bóg pamięta o swoim przymierzu.</strong></p>
  <p class="b-margin"><span class="ps-num">1</span>Sławcie Pana, wzywajcie Jego imienia, <span class="red">*</span><br>
    głoście Jego dzieła wśród narodów.<br>
    <span class="ps-num">2</span>Śpiewajcie i grajcie Mu psalmy, <span class="red">*</span><br>
    rozgłaszajcie wszystkie Jego cuda.</p>
  <p class="s-margin red">Refren.</p>
  <p class="s-margin"><span class="ps-num">3</span>Szczyćcie się Jego świętym imieniem, <span class="red">*</span><br>
	niech się weseli serce szukających Pana.<br>
    <span class="ps-num">4</span>Rozmyślajcie o Panu i Jego potędze, <span class="red">*</span><br>
    zawsze szukajcie Jego oblicza.</p>
  <p class="s-margin red">Refren.</p>
  <p class="s-margin"><span class="ps-num">5</span>Pamiętajcie o cudach, które On uczynił, <span class="red">*</span><br>
	o Jego znakach, o wyrokach ust Jego.<br>
    <span class="ps-num">6</span>Potomkowie Abrahama, słudzy Jego, <span class="red">*</span><br>
    synowie Jakuba, Jego wybrańcy.</p>
  <p class="s-margin red">Refren.</p>
  <p class="s-margin"><span class="ps-num">8</span>Na wieki pamięta o swoim przymierzu, <span class="red">*</span><br>
	obietnicy danej tysiącu pokoleń.<br>
    <span class="ps-num">9</span>o przymierzu, które zawarł z Abrahamem, <span class="red">*</span><br>
    przysiędze danej Izaakowi.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">DRUGIE CZYTANIE</div>
    <div class="right">Hbr 11, 8. 11-12. 17-19</div>
  </div>
  <p class="no-margin"><em>Wiara Abrahama, Sary i Izaaka</em></p>
  <p class="b-margin"><strong>Czytanie z Listu do Hebrajczyków</strong></p>
  <p class="s-margin">Bracia:</p>
  <p class="indent">Dzięki wierze ten, którego nazwano Abrahamem, usłuchał wezwania, by wyruszyć do ziemi, którą miał objąć w posiadanie. Wyszedł, nie wierząc, dokąd idzie.</p>
  <p class="indent">Dzięki wierze także i sama Sara, mimo podeszłego wieku, otrzymała moc poczęcia. Uznała bowiem za godnego człowieka wiary Tego, który udzielił obietnicy. Przeto z człowieka jednego, i to już niemal obumarłego, powstało potomstwo tak liczne, jak gwiazdy na niebie, jak niezaliczone ziarnka piasku na wybrzeżu morza.</p>
  <p class="indent">Dzięki wierze Abraham, wystawiony na próbę, ofiarował Izaaka, i to jedynego syna składał na ofiarę, on, który otrzymał obietnicę, któremu powiedziane było: &laquo;Z Izaaka będzie dla ciebie potomstwo&raquo;.</p>
  <p class="indent">Pomyślał bowiem, iż Bóg mocen jest wskrzesić także umarłych, i dlatego odzyskał go, na podobieństwo śmierci i zmartwychwstania Chrystusa.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Hbr 1, 1-2a</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Wielokrotnie przemawiał niegdyś Bóg do ojców przez proroków,<br>
    a w tych ostatecznych dniach przemówił do nas przez Syna.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA DŁUŻSZA</div>
    <div class="right">Łk 2, 22-40</div><br>
  </div>
  <p class="no-margin"><em>Dziecię rosło, napełniając się mądrością</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy upłynęły dni ich oczyszczenia według Prawa Mojżeszowego, Rodzice przynieśli Jezusa do Jerozolimy, aby przedstawić Go Panu. Tak bowiem jest napisane w Prawie Pańskim: &laquo;Każde pierworodne dziecko płci męskiej będzie poświęcone Panu&raquo;. Mieli również złożyć w ofierze parę synagorlic albo dwa młode gołębie, zgodnie z przepisem Prawa Pańskiego.</p>
  <p class="indent">A żył w Jeruzalem człowiek imieniem Symeon. Był to człowiek sprawiedliwy i pobożny, wyczekujący pociechy Izraela; a Duch Święty spoczywał na nim. Jemu Duch Święty objawił, że nie ujrzy śmierci, aż zobaczy Mesjasza Pańskiego. Z natchnienia wię Ducha przyszedł do świątyni. A gdy Rodzice wnosili Dzieciątko Jezus, aby postąpić z Nim według zwyczaju Prawa, on wziął Je w objecia, błogosławił Boga i mówił:</p>
  <p>&laquo;Teraz, o Władco, pozwalasz odejść słudze Twemu<br>
  w pokoju, według Twojego słowa.<br>
  Bo moje oczy ujrzały Twoje zbawienie,<br>
  które przygotowałeś wobec wszystkich narodów:<br>
  światło na oświecenie pogan<br>
  i chwałę ludu Twego, Izraela.</p>
  <p class="indent">A Jego ojciec i Matka dziwili się temu, co o Nim mówiono. Symeon zaś błogosławił Ich i rzekł do Maryi, Matki Jego: &laquo;Oto Ten przeznaczony jest na upadek i powstanie wielu w Izraelu, i na znak, któremu sprzeciwiać się będą &ndash; a Twoją duszę miecz przeniknie &ndash; aby na jaw wyszły zamysły serc wielu&raquo;.</p>
  <p class="indent">Była tam również prorokini Anna, córka Fanuela z pokolenia Asera, bardzo podeszła w latach. Od swego panieństwa siedem lat żyła z mężem i pozostała wdową. Liczyła już sobie osiemdziesiąt cztery lata. Nie rozstawała się ze świątynią, służąc Bogu w postach i modlitwach dniem i nocą. Przyszedłszy w tej właśnie chwili, sławiła Boga i mówiła o Nim wszystkim, którzy oczekiwali wyzwolenia Jeruzalem.</p>
  <p class="indent">A gdy wypełnili wszystko według Prawa Pańskiego, wrócili do Galilei, do swego miasta &ndash; Nazaretu.</p>
  <p class="indent">Dziecię zaś rosło i nabierało mocy, napełniając się mądrością, a łaska Boża spoczywała na Nim.</p>
  <p class="s-margin indent"><strong>Oto słowo Pańskie.</strong></p>
  
   <div class="both-sides-header">
    <div class="left">EWANGELIA DŁUŻSZA</div>
    <div class="right">Łk 2, 22. 39-40</div><br>
  </div>
  <p class="no-margin"><em>Dziecię rosło, napełniając się mądrością</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy upłynęły dni ich oczyszczenia według Prawa Mojżeszowego, Rodzice przynieśli Jezusa do Jerozolimy, aby przedstawić Go Panu. </p>
  <p class="indent">A gdy wypełnili wszystko według Prawa Pańskiego, wrócili do Galilei, do swego miasta &ndash; Nazaretu.</p>
  <p class="indent">Dziecię zaś rosło i nabierało mocy, napełniając się mądrością, a łaska Boża spoczywała na Nim.</p>
  <p class="s-margin indent"><strong>Oto słowo Pańskie.</strong></p>
</div>