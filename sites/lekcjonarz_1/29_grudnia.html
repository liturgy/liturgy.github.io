<div lang="pl">
  <h1>29 grudnia<br>PIĄTY&nbsp;DZIEŃ OKTAWY&nbsp;NARODZENIA&nbsp;PAŃSKIEGO</h1>
  
  <div class="both-sides-header">
    <div class="left">PIERWSZE CZYTANIE</div>
    <div class="right">1 J 2, 3-11</div>
  </div>
  <p class="no-margin"><em>Kto miłuje brata, trwa w światłości</em></p>
  <p class="b-margin"><strong>Czytanie z Pierwszego Listu Świętego Jana Apostoła</strong></p>
  <p class="s-margin">Najmilsi:</p>
  <p class="indent">Po tym poznajemy, że znamy Jezusa, jeśli zachowujemy Jego przykazania. Kto mówi: &laquo;Znam Go&raquo;, a nie zachowuje Jego przykazań, ten jest kłamcą i nie ma w nim prawdy. Kto zaś zachowuje Jego naukę, w tym naprawdę miłość Boża jest doskonała. Po tym właśnie poznajemy, że jesteśmy w Nim. Kto twierdzi, że w Nim trwa, powinien sam postępować tak, jak On postępował.</p>
  <p class="indent">Umiłowani, nie piszę do was o nowym przykazaniu, ale o przykazaniu istniejącym od dawna, które mieliście od samego początku; tym dawnym przykazaniem jest nauka, którą posłyszeliście. A jednak piszę wam o nowym przykazaniu, które prawdziwe jest w NIm i w nas, ponieważ ciemności ustępują, a jaśnieje już prawdziwa światłość.</p>
  <p class="indent">Kto twierdzi, że żyje w światłości, a nienawidzi brata swego, dotąd jeszcze jest w ciemności. Kto miłuje swego brata, ten trwa w światłości i nie może się potknąć. Kto zaś swego brata nienawidzi, żyje w ciemności i działa w ciemności, i nie wie, dokąd idzie, ponieważ ciemności dotknęły ślepotą jego oczy.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 96 (95), 1-2. 3 i 5b i 6 (R.: por. 11a)</div>
  </div>
  <div class="l-margin">
  <p><span class="red">Refren:</span> <strong>Niebo i ziemia niechaj się radują</strong></p>
  <p class="b-margin"><span class="ps-num">1</span>Śpiewajcie Panu pieśń nową, <span class="red">*</span><br>
    śpiewaj Pan, ziemio cała.<br>
    <span class="ps-num">2</span>Śpiewajcie Panu, sławcie Jego imię, <span class="red">*</span><br>
    każdego dnia głoście Jego zbawienie.</p>
  <p class="s-margin red">Refren.</p>
  <p class="s-margin"><span class="ps-num">3</span>Głoście Jego chwałę wśród wszystkich narodów, <span class="red">*</span><br>
	rozgłaszajcie Jego cuda pośród wszystkich ludów.<br>
    <span class="ps-num">5</span>Pan stworzył niebiosa, <span class="red">&dagger;</span><br>
    <span class="ps-num">6</span>przed Nim kroczą majestat i piękno , <span class="red">*</span><br>
    a potęga i blask w Jego przybytku.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Łk 2, 32</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Światło na oświecenie pogan<br>
    i chwałę ludu Twego, Izraela.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <p class="rubric b-margin">W dni powszednie przed Objawieniem Pańskim zaniast śpiewu przed Ewangelią można wybrać inny spośród podanych na <span>s. 247.</span></p>
  
  <div class="both-sides-header">
    <div class="left">EWANGELIA</div>
    <div class="right">Łk 2, 22-35</div><br>
  </div>
  <p class="no-margin"><em>Chrystus jest światłem na oświecenie pogan</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy upłynęły dni oczyszczenia według Prawa Mojżeszowego, Rodzice przynieśli Jezusa do Jerozolimy, aby przedstawić Go Panu. Tak bowiem jest napisane w Prawie Pańskim: &laquo;Każde pierworodne dziecko płci męskiej będzie poświęcone Panu&raquo;. Mieli również złożyć w ofierze parę synagorlic albo dwa młode gołębie, zgodnie z przepisami Prawa Pańskiego.</p>
  <p class="indent">A żył w Jeruzalem człowiek imieniem Symeon. Był to człowiek sprawiedliwy i pobożny, wyczekujący pociechy Izraela; a Duch Święty spoczywał, na nim. Jemu Duch Święty objawił, że nie ujrzy śmierci, aż zobaczy Mesjasza Pańskiego. Z natchnienia więc Ducha przyszedł do świątyni. A gdy Rodzicie wznosili Dzieciątko Jezus, aby postąpić z Nim według zwyczaju Prawa, on wziął Je w objęcia, błogosławił Boga i mówił:</p>
  <p>&laquo;Teraz, o Władco, pozwalasz odejść słudze Twemu<br>
  w pokoju, według Twojego słowa.<br>
  Bo moje oczy ujrzały Twoje zbawienie,<br>
  które przygotowałeś wobec wszystkich narodów:<br>
  światło na oświecenie pogan<br>
  i chwałę ludu Twego, Izraela&raquo;.</p>
  <p class="indent">A Jego ojciec i Matka dziwili się temu, co o Nim mówiono. Symeon zaś błogosławił Ich i rzekł do Maryi, Matki Jego: &laquo;Oto Ten przeznaczony jest na upadek i na powstanie wielu w Izraelu, i na znak, któremu sprzeciwiać się będą &ndash; a Twoją duszę miecz przeniknie &ndash; aby na jaw wyszły zamysły serc wielu&raquo;.</p>
  <p class="s-margin indent"><strong>Oto słowo Pańskie.</strong></p>
</div>