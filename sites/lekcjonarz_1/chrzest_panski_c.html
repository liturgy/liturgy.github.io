<div lang="pl">
  <h2 class="red">Niedziela po 6 stycznia</h2>
  <h1 class="no-margin">CHRZEST PAŃSKI, ROK C</h1>

  <div class="both-sides-header">
    <div class="left">PIERWSZE CZYTANIE</div>
    <div class="right">Iz 40, 1-5. 9-11</div>
  </div>
  <p class="no-margin"><em>Przygotujcie drogę dla Pana</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin indent">&laquo;Pocieszajcie, pocieszajcie mój lud!&raquo; &ndash; mówi wasz Bóg. &laquo;Przemawiajcie do serca Jeruzalem i wołajcie do niego, że czas jego służby się skończył, że nieprawość jego odpokutowana, bo odebrało z ręki Pana karę w dwójnasób za wszystkie swe grzechy&raquo;.</p>
  <p class="indent">Głos się rozlega: &laquo;Drogę Panu przygotujcie na pustyni, wyrównajcie na pustkowiu gościniec dla naszego Boga! Niech się podniosą wszystkie doliny, a wszystkie góry i pagórki obniżą; równiną niechaj się staną urwiska, a strome zbocza niziną. Wtedy się chwała Pańska objawi, razem ją każdy człowiek zobaczy, bo usta Pańskie to powiedziały&raquo;.</p>
  <p class="indent">Wstąp na wysoką górę, zwiastunko dobrej nowiny na Syjonie! Podnieś mocno twój głos, zwiastunko dobrej nowiny w Jeruzalem! Podnieś głos, nie bój się! Powiedz miastom judzkim: &laquo;Oto wasz Bóg! Oto Pan Bóg przychodzi z mocą i ramię Jego dzierży władzę. Oto Jego nagroda z Nim idzie i przed Nim Jego zapłata. Podobnie jak pasterz pasie On swą trzodę, gromadzi ją swoim ramieniem, jagnięta nosi na swej piersi, owce karmiące prowadzi łagodnie&raquo;.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 104 (103), 1-2a. 3b-4. 24-25. 27-28. 29b-30 (R.: por. 1a)</div>
  </div>
  <div class="l-margin">
  <p><span class="red">Refren:</span> <strong>Chwal i błogosław, duszo moja, Pana.</strong></p>
  <p class="b-margin"><span class="ps-num">1</span>Błogosław, duszo moja, Pana, <span class="red">*</span><br>
    Boże mój, Panie, Ty jesteś bardzo wielki!<br>
    Odziany w majestat i piękno, <span class="red">*</span><br>
    <span class="ps-num">2</span>światem okryty jak płaszczem.</p>
  <p class="s-margin red">Refren.</p>
  <p class="s-margin"><span class="ps-num">3</span>Chrmury są Twoim rydwanem, <span class="red">*</span><br>
	przechadzasz się na skrzydłach wiatru.<br>
    <span class="ps-num">4</span>Wichry używasz za swych posłów, <span class="red">*</span><br>
    sługami Twoimi ogień i płomienie.</p>
  <p class="s-margin red">Refren.</p>
  <p class="s-margin"><span class="ps-num">24</span>Jak liczne są dzieła Twoje, Panie! <span class="red">&dagger;</span><br>
    Ty wszystko mądrze uczyniłeś, <span class="red">*</span><br>
	ziemia jest pełna twych stworzeń.<br>
    <span class="ps-num">25</span>Oto jest morze, ogromne i szerokie, <span class="red">&dagger;</span><br>
	a w nim żyjątek bez liku, <span class="red">*</span><br>
    zwierząt wielkich i małych.</p>
  <p class="s-margin red">Refren.</p>
  <p class="s-margin"><span class="ps-num">27</span>Wszystko to czeka na Ciebie, <span class="red">*</span><br>
	byś dał im pokarm we właściwym czasie.<br>
    <span class="ps-num">28</span>Gdy im dajesz, zbierają, <span class="red">*</span><br>
    gdy otwierasz swą rękę, sycą się Twym dobrym.</p>
  <p class="s-margin red">Refren.</p>
  <p class="s-margin"><span class="ps-num">29</span>Kiedy odbierasz im oddech, marnieją <span class="red">*</span><br>
	i w proch się obracają.<br>
    <span class="ps-num">30</span>Stwarzasz je, napełniając swym Duchem, <span class="red">*</span><br>
    i odnawiasz oblicze ziemi.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">DRUGIE CZYTANIE</div>
    <div class="right">Tt 2, 11-14; 3, 4-7</div>
  </div>
  <p class="no-margin"><em>Chrystus zbawił nas przez obmycie odradzające<br>i odnawiające w Duchu Świętym</em></p>
  <p class="b-margin"><strong>Czytanie z Listu Świętego Pawła Apostoła do Tytusa</strong></p>
  <p class="s-margin indent">Ukazała się łaska Boga, która niesie zbawienie wszystkim ludziom i poucza nas, abyśmy wyrzekłszy się bezbożności i żądz światowych, rozumnie i sprawiedliwie, i pobożnie żyli na tym świecie, oczekując błogosławionej nadziei i objawienia się chwały wielkiego Boga i Zbawiciela naszego, Jezusa Chrystusa, który wydał samego siebie za nas, aby odkupić nas od wszelkiej nieprawości i oczyścić lud wybrany sobie na własność, gorliwy w spełnianiu dobrych uczynków.</p>
  <p class="indent">Gdy ukazała się dobroć i miłość Zbawiciela naszego, Boga, do ludzi, nie ze względu na sprawiedliwe uczynki, jakie spełnialiśmy, lecz z miłosierdzia swego zbawił nas przez obmycie odradzające i odnawiające w Dniu Świętym, którego wylał na nas obficie przez Jezusa Chrystusa, Zbawiciela naszego, abyśmy usprawiedliwieni Jego łaską, stali się w nadziei dziedzicami życia wiecznego.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Łk 3, 16</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Jan powiedział: &laquo;Idzie mocniejszy ode mnie;<br>
  On będzie was chrzcił Duchem Świętym i ogniem&raquo;.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA</div>
    <div class="right">Łk 3, 15-16. 21-22</div><br>
  </div>
  <p class="no-margin"><em>Chrzest Jezusa</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy lud oczekiwał z napięciem i wszyscy snuli domysły w swych sercach co do Jana, czy nie jest Mesjaszem, on tak przemówił do wszystkich: &laquo;Ja was chrzczę wodą; lecz idzie mocniejszy ode mnie, któremu nie jestem godzien rozwiązać rzemyka u sandałów. On będzie was chrzcił Duchem Świętym i ogniem&raquo;.</p>
  <p class="indent">Kiedy cały lud przystępował do chrztu, Jezus także przyjął chrzest. A gdy się modlił, otworzyło się niebo i Duch Święty zstąpił nad Niego, w postaci cielesnej niby gołębica, a z nieba odezwał się głos: &laquo;Ty jesteś moim Synem umiłowanym, w Tobie mam upodobanie&raquo;.</p>
  <p class="s-margin indent"><strong>Oto słowo Pańskie.</strong></p>
</div>