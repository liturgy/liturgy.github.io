<div lang="pl">
  <h1>TRZECI TYDZIEŃ ADWENTU</h1>
  <h2>PIĄTEK</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 56, 1-3a. 6-8</div>
  </div>
  <p class="no-margin"><em>Zbawienie jest przeznaczone dla wszystkich narodów</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin indent">Tak mówi Pan: &laquo;Zachowujcie prawo i przestrzegajcie sprawiedliwości, bo moje zbawienie już wnet nadejdzie i moja sprawiedliwość ma się objawić. Błogosławiony człowiek, który tak czyni, i syn człowieczy, który się stosuje do tego, czuwając, by nie pogwałcić szabatu, i pilnując swej ręki, by się nie dopuściła żadnego zła.</p>
  <p class="indent">Niech cudzoziemiec, który się przyłączył do Pana, nie mówi tak: &bdquo;Z pewnością Pan wykluczy mnie ze swego ludu&rdquo;.</p>
  <p class="indent">Cudzoziemców zaś, którzy się przyłączyli do Pana, ażeby Mu służyć i aby miłować imię Pana i zostać Jego sługami &ndash; wszystkich zachowujących szabat bez pogwałcenia go i przymających się mocno mojego przymierza, przyprowadzę na moją świętą górę i rozweselę w moim domu modlitwy. Całopalenia ich oraz ofiary będą przyjęte na moim ołtarzu, bo dom mój będzie nazwany domem modlitwy dla wszystkich narodów&raquo;. Tak mówi Pan Bóg, który groadzi wygnańców Izraela: &laquo;Jeszcze mu innych zgromadzę oprócz tych, którzy już zostali zgromadzeni&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 67 (66), 2-3. 4-5. 7-8 (R.: por. 4)</div>
  </div>
  <div class="l-margin">
  <p><span class="red">Refren:</span> <strong>Niech wszystkie ludy sławią Ciebie, Boże.</strong></p>
  <p class="b-margin"><span class="ps-num">2</span>Niech Bóg się zmiłuje nad nami i nam błogosławi; <span class="red">*</span><br>
    niech nam ukaże pogodne oblicze.<br>
    <span class="ps-num">3</span>Aby na ziemi znano Jego drogę, <span class="red">*</span><br>
    Jego zbawienie wśród wszystkich narodów.</p>
  <p class="s-margin red">Refren.</p>
  <p class="s-margin"><span class="ps-num">4</span>Niech Ciebie, Boże, wysławiają ludy, <span class="red">*</span><br>
    niech wszystkie narody oddają Ci chwałę.<br>
    <span class="ps-num">5</span>Niech się narody cieszą i weselą, <span class="red">&dagger;</span><br>
    bo rządzisz ludami sprawiedliwie <span class="red">*</span><br>
    i kierujesz narodami na ziemi.</p>
  <p class="s-margin red">Refren.</p>
  <p class="s-margin"><span class="ps-num">7</span>Ziemia wydała swój owoc; <span class="red">*</span><br>
    Bóg, nasz Bóg nam pobłogosławił.<br>
    <span class="ps-num">8</span>Niech nam Bóg błogosławi <span class="red">*</span><br>
    i niech cześć Mu oddają wszystkie krańce ziemi.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Przyjdź, Panie, i nawiedź nas w pokoju,<br>
    abyśmy się cieszyli wobec Ciebie z czystym sercem.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">J 5, 33-36</div>
  </div>
  <p class="no-margin"><em>Jan był lampą, co płonie i świeci</em></p>
  <p class="b-margin"><span class="red">&malt;</span> <strong>Słowa Ewangelii według Świętego Jana</strong></p>
  <p class="s-margin">Jezus powiedział do Żydów:</p>
  <p class="indent">&laquo;Wysłaliście poselstwo do Jana, i on dał świadectwo prawdzie. Ja nie zważam na świadectwo człowieka, ale mówię to, abyście byli zbawieni. On był lampą, co płonie i świeci, wy zaś chcieliście radować się krótki czas jego światłem.</p>
  <p class="indent">Ja mam świadectwo większe od Janowego. Są to dzieła, które Ojciec dał Mi do wypełnienia; dzieła, które czynię, świadczą o Mnie, że Ojciec Mnie posłał&raquo;.</p>
  <p class="s-margin indent"><strong>Oto słowo Pańskie.</strong></p>
</div>
