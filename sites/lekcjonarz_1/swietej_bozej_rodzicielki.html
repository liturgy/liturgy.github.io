<div lang="pl">
  <h2>1 stycznia</h2>
  <h2 class="red">W oktawie Narodzenia Pańskiego</h2>
  <h1>UROCZYSTOŚĆ ŚWIĘTEJ BOŻEJ RODZICIELKI MARYI</h1>
  <p class="b-margin rubric">W diecezji zamojsko-lubaczowskiej: <span>Świętej Bożej Rodzicielki Maryi, Matki Odkupiciela,</span> głównej patronki diecezji &ndash; Uroczystość.</p>

  <div class="both-sides-header">
    <div class="left">PIERWSZE CZYTANIE</div>
    <div class="right">Lb 6, 22-27</div>
  </div>
  <p class="no-margin"><em>Błogosławieństwo Boże</em></p>
  <p class="b-margin"><strong>Czytanie z Księgi Liczb</strong></p>
  <p class="s-margin indent">Pan mówił do Mojżesza tymi słowami: &laquo;Powiedz Aaronowi i jego synom: Tak oto macie błogosławić Izraelitom. Powiecie im: &bdquo;Niech cię Pan błogosławi i strzeże. Niech Pan rozpromieni oblicze swe nad tobą, niech cię obdarzy swą łąską. Niech zwróci ku tobie oblicze swoje i niech cię obdarzy pokojem&raquo;.</p>
  <p class="indent">Tak będą wzywać imienia mojego nad Izraelitami, a Ja im będę błogosławił&raquo;.</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 67 (66), 2-3. 5 i 8 (R.: por. 2a)</div>
  </div>
  <div class="l-margin">
  <p><span class="red">Refren:</span> <strong>Bóg miłosierny niech nam błogosławi.</strong></p>
  <p class="b-margin"><span class="ps-num">2</span>Niech Bóg się zmiłuje nad nami i nam błogosławi; <span class="red">*</span><br>
    niech nam ukaże pogodne oblicze.<br>
    <span class="ps-num">3</span>Aby na ziemi znano Jego drogę, <span class="red">*</span><br>
    Jego zbawienie wśród wszystkich narodów..</p>
  <p class="s-margin red">Refren.</p>
  <p class="s-margin"><span class="ps-num">5</span>Niech się narody cieczą i weselą, <span class="red">&dagger;</span><br>
    bo rządzisz ludami sprawiedliwie <span class="red">*</span><br>
	i kierujesz narodami na ziemi.<br>
    <span class="ps-num">8</span>Niech nam Bóg błogosławi, <span class="red">*</span><br>
    i niech cześć Mu oddają wszystkie krańce ziemi.</p>
  <p class="s-margin red">Refren.</p>
  </div>

  <div class="both-sides-header">
    <div class="left">DRUGIE CZYTANIE</div>
    <div class="right">Lb 6, 22-27</div>
  </div>
  <p class="no-margin"><em>Bóg zesłał swego Syna, zrodzonego z Niewiasty</em></p>
  <p class="b-margin"><strong>Czytanie z Listu Świętego Pawła Apostoła do Galatów</strong></p>
  <p class="s-margin">Bracia:</p>
  <p class="indent">Gdy nadeszła pełnia czasu, zesłał Bóg Syna swego, zrodzongo z Niewiasty, zrodzonego pod PRawe, aby wykupił tych, którzy podlegali prawu, byśmy mogli otrzymać przybrane synostwo.</p>
  <p class="indent">Na dowód tego, że jesteście synami, Bóg zesłął do serc naszych Ducha Syna swego, który woła: &daquo;Abba, Ojcze!&raquo; A zatem nie jesteś już niewolnikiem, lecz synem. Jeżeli zaś synem, to i dziedzicem z woli Bożej.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">Por. Hbr 1, 1-2a</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Wielokrotnie przemawiał niegdyś Bóg do ojców przez proroków,<br>
    a w tych ostatecznych dniach przemówił do nas przez Syna.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 2, 16-21</div>
  </div>
  <p class="no-margin"><em>Nadano Mu imię Jezus</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Pasterze pośpiesznie udali się do Betlejem i znaleźli Maryję, Józefa oraz leżące w żłobie Niemowlę. Gdy Je ujrzeli, opowiedzieli, co im zostało objawione o tym Dziecięciu. A wszyscy, którzy to słyszeli, zdumieli się tym, co im pasterze opowiadali.</p>
  <p class="indent">Lecz Maryja zachowywała wszystkie te sprawy i rozważała je w swoim sercu. A pasterze wrócili, wielbiąc i wysławiając Boga za wszystko, co słyszeli i widzieli jak im to zostało przedtem powiedziane.</p>
  <p class="indent">Gdy nadszedł dzień ósmy i należało obrzezać Dziecię, nadano Mu imię Jezus, którym Je nazwał anioł, zanim się poczęło w łonie Matki.</p>
  <p class="s-margin indent"><strong>Oto słowo Pańskie.</strong></p>
</div>
