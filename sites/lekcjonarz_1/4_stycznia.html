<div lang="pl">
  <h1>3 STYCZNIA</h1>
  
  <div class="both-sides-header">
    <div class="left">PIERWSZE CZYTANIE</div>
    <div class="right">1 J 2, 29 &ndash; 3, 6</div>
  </div>
  <p class="no-margin"><em>Chrystus objawił się po to, aby zgładzić grzechy</em></p>
  <p class="b-margin"><strong>Czytanie z Pierwszego Listu Świętego Jana Apostoła</strong></p>
  <p class="s-margin">Najmilsi:</p>
  <p class="indent">Jeżeli wiecie, że Bóg jest sprawiedliwy, to uznajcie również, że każdy, kto postępuje sprawiedliwie, pochodzi od Niego.</p>
  <p class="indent">Popatrzcie, jaką miłością obdarzył nas Ojciec: zostaliśmy nazwani dziećmi Bożymi, i rzeczywiście nimi jesteśmy. Świat zaś dlatego nas nie zna, że nie poznał Jego. Umiłowani, obecnie jesteśmy dziećmi Bożymi, ale jeszcze się nie ujawniło, czym będziemy. Wiemy, że gdy się objawi, będziemy do Niego podobni, bo ujrzymy Go takim, jakim jest.</p>
  <p class="indent">Każdy zaś, kto pokłada w Nim tę nadzieję, uświęca się, podobnie jak On jest święty. Każdy, kto grzeszy, dopuszcza się bezprawia, ponieważ grzech jest bezprawiem. WIecie, że On się objawił po to, aby zgładzić grzechy, w Nim zaś nie ma grzechu. Ktokowiel trwa w Nim, nie grzeszy, żaden zaś z tych, którzy grzeszą, nie widział Go ani Go nie pozkał.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 98 (97), 1bcde. 3c-4. 5-6 (R.: por 3cd)</div>
  </div>
  <div class="l-margin">
  <p><span class="red">Refren:</span> <strong>Ziemia ujrzała swego Zbawiciela.</strong></p>
  <p class="b-margin"><span class="ps-num">1</span>Śpiewajcie Panu pieśń nową, <span class="red">*</span><br>
    albowiem uczynił cuda.<br>
    Zwycięstwo Mu zgotowała Jego prawica <span class="red">*</span><br>
    i święte ramię Jego.</p>
  <p class="s-margin red">Refren.</p>
  <p class="s-margin">Ujrzały wszystkie krańce ziemi <span class="red">*</span><br>
	zbawienie Boga naszego.<br>
    <span class="ps-num">4</span>Wołaj z radości na cześć Pana, cała ziemio, <span class="red">*</span><br>
    cieszcie się, weselcie i grajcie.</p>
  <p class="s-margin red">Refren.</p>
  <p class="s-margin"><span class="ps-num">5</span>Śpiewajcie Panu przy wtórze cytry, <span class="red">*</span><br>
	przy wtórze cytry i przy dźwięku harfy.<br>
    <span class="ps-num">6</span>Przy trąbach i przy głosie rogu, <span class="red">*</span><br>
    na oczach Pana, Króla, się radujcie.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">ŚPIEW PRZED EWANGELIĄ</div>
    <div class="right">J 1, 14a. 12a</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Słowo stało się ciałem i zamieszkało między nami.<br>
    Wszystkim, którzy Je przyjęli, dało moc, aby się stali dziećmi Bożymi.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA</div>
    <div class="right">J 1, 29-34</div><br>
  </div>
  <p class="no-margin"><em>Chrystus jest Barankiem,<br>który gładzi grzechy świata</em></p>
  <p class="b-margin"><span class="red">&malt;</span> <strong>Słowa Ewangelii według Świętego Jana</strong></p>
  <p class="s-margin indent">Jan zobaczył podchodzącego ku niemu Jezusa i rzekł: &bdquo;Oto Baranek Boży, który gładzi grzechy świata. To jest Ten, o którym powiedziałem: &bdquo;Po mnie przyjdzie Mąż, który mnie przewyższył godnością, gdyż był wcześniej ode mnie&rdquo;. Ja Go przedtem nie znałem, ale przyszedłem chrzcić wodą w tym celu, aby On się objawił Izraelowi&raquo;.</p>
  <p class="indent">Jan dał takie świadectwo: &laquo;Ujrzałem Ducha, który zstępował z nieba jak gołębica, i spoczął na Nim. Ja Go przedtem nie znałem, ale Ten, który mnie posłał, abym chrzcił wodą, powiedział do mnie: &bdquo;Ten, nad którym ujrzysz Ducha zstępującego i spoczywającego na Nim, jest Tym, który chrzci Duchem Świętym&rdquo;.</p>
  <p class="indent">Ja to ujrzałem i daję świadectwo, że On jest Synem Bożym&raquo;.</p>
  <p class="s-margin indent"><strong>Oto słowo Pańskie.</strong></p>
</div>