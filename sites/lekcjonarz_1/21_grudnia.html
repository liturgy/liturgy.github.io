<div lang="pl">
  <h2>21 GRUDNIA</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Pnp 2, 8-14</div>
  </div>
  <p class="no-margin"><em>Nadchodzi umiłowany</em></p>
  <p class="b-margin"><strong>Czytanie z Pieśni nad Pieśniami</strong></p>
  <p class="s-margin indent">Głos mojego ukochanego! Oto on! Oto nadchodzi! Biegnie przez góry, skacze po pagórkach. Umiłowany mój podobny do gazeli, do młodego jelenia. Oto stoi za naszym murem, patrzy przez okno, zagląda przez kraty.</p>
  <p class="indent">Miły mój odzywa się i mówi do mnie: &laquo;Powstań, przyjaciółko ma, piękna ma, i pójdź! Bo oto minęła już zima, deszcz ustał i przeszedł. Na ziemi widać już kwiaty, nadszedł czas przycinania drzew, i głos synogarlicy już słychać w naszej krainie. Figowiec wydał zawiązki owoców i winne krzewy kwitnące już pachną.</p>
  <p class="indent">Powstan, przyjaciółko ma, piękna ma, i pójdź! Gołąbko ma, ukryta w rozpadlinach skały, w szczelinach przepaści, ukaż mi swą twarz, daj mi usłyszeć swój głos! Bo słodki jest głos twój i twarz pełna wdzięku&raquo;.</p>
  <p class="s-margin indent"><strong>Oto słowo Boże.</strong></p>
	
  <p class="b-margin rubric">Albo:</p>
  
  <div class="both-sides-header">
    <div class="left">PIERWSZE CZYTANIE</div>
    <div class="right">So 3, 14-17</div>
  </div>
  
  <p class="no-margin"><em>Bóg jest wśród swojego ludu</em></p>
  <p class="b-margin"><strong>Czytanie z Księgi proroka Sofoniasza</strong></p>
  <p class="s-margin indent">Wyśpiewuj, Córo Syjońska! Podnieś radosny okrzyk, Izraelu! Ciesz się i wesel z całego serca, Cózo Jeruzalem! Oddalił Pan wyroki na ciebie, usunął twego nieprzyjaciela; Król Izraela, Pan, jest pośród ciebie, nie będziesz już bała się złego.</p>
  <p class="indent">Owego dnia powiedzą Jerozolimie: &laquo;Nie bój się, Syjonie! Niech nie słabną twe ręce!&raquo; Pan, twój Bóg, jest pośród ciebie, Mocarz, który zbawia, uniesie się weselem nad tobą, odnowi cię swoją miłością, wzniesie okrzyk radości.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 33 (32), 2-3. 11-12. 20-21 (R.: por. 3a)</div>
  </div>
  <div class="l-margin">
  <p><span class="red">Refren:</span> <strong>Pieśń nową Panu radośnie śpiewajmy.</strong></p>
  <p class="b-margin"><span class="ps-num">2</span>Sławcie Pana na cytrze, <span class="red">*</span><br>
    grajcie Mu na harfie o dziesięciu strunach.<br>
    <span class="ps-num">3</span>Śpiewajcie Mu pieśń nową, <span class="red">*</span><br>
    pełbymn głosem śpiewajcie Mu wdzięcznie.</p>
  <p class="s-margin red">Refren.</p>
  <p class="s-margin"><span class="ps-num">11</span>Zamiary Pana trwają na wieki, <span class="red">*</span><br>
    zamysły Jego serca przez pokolenia.<br>
    <span class="ps-num">12</span>Błogosławiony lud, którego Pan jest Bogiem, <span class="red">*</span><br>
    baród, który On wybrał na dziedzictwo dla siebie.</p>
  <p class="s-margin red">Refren.</p>
  <p class="s-margin"><span class="ps-num">20</span>Dusza nasza oczekuje Pana, <span class="red">*</span><br>
    On jest naszą pomocą i tarczą.<br>
    <span class="ps-num">21</span>Raduje się w Nim nasze serce, <span class="red">*</span><br>
    ufamy Jego świętemu imieniu.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Emmanuelu, nasz Królu i Prawodawco,<br>
    przyjdź nas zbawić, nasz Panie i Boże.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 1, 39-45</div>
  </div>
  <p class="no-margin"><em>Maryja jest Matką oczekiwanego Mesjasza</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">W tym czasie Maryja wybrała się i poszła z pośpiechem w góry do penego miasta w ziemi Judy. Weszła do domu Zachariasza i pozdrowiła Elżbietę.</p>
  <p class="indent">Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę. Wydała ona głośny okrzyk i powiedziała:</p>
  <p class="indent">&laquo;Błogosławiona jesteś między niewiastami i błogosławiony jest owoc Twojego łona. A skądże mi to, że Matka mojego Pana przychodzi do mnie? Oto bowiem, skoro głos Twego pozdrowienia zabrzmiał w moich uszach, poruszyło się z radości dzieciątko w moim łonie. Błogosławiona jest, która uwierzyła, że spełnią się słowa powiedziane Jej od Pana&raquo;.</p>
  <p class="s-margin indent"><strong>Oto słowo Pańskie.</strong></p>
</div>
