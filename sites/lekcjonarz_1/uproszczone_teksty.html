<div lang="pl">
  <h1>UPROSZCZONE TEKSTY DO ŚPIEWANIA PSALMU RESPONSORYJNEGO</h1>
  <p class="rubric">&bdquo;Psalm responsoryjny powinien odpowiadać każdemu czytaniu i z zasady winien pochodzić z lekcjonarza. (&hellip;)</p>
  <p class="rubric">Aby zaś łatwiej mógł wykonywać refren psalmu, zostały wybrane pewne teksty refrenów i psalmów, przeznaczone na różne okresy roku albo na dni ku czci różnych grup świętych. Teksty te mogą być stosowane zamiast tekstów odpowiadających czytaniom, ilekroć psalm jest śpiewany&rdquo; (<em>Ogólne wprowadzenie do Mszału rzymskiego</em>, nr 61).</p>
  <h2>REFRENY</h2>
  <h4>W OKRESIE ADWENTU</h4>
  <p>Przybądź, o Panie, aby nas wybawić.</p>
  <h4>W OKRESIE NARODZENIA PAŃSKIEGO</h4>
  <p>Dzisiaj widzimy chwałę Twoją, Panie.</p>
  
  <h2>PSALMY RESPONSORYJNE</h2>
  <h3>W OKRESIE ADWENTU</h3>
  
  <div class="both-sides-header">
    <div class="left">1. PSALM RESPONSORYJNY</div>
    <div class="right">Ps 25 (24), 4-5. 8-9. 10 i 14 (R.: por. 1b)</div>
  </div>
  <div class="l-margin">
  <p><span class="red">Refren:</span> <strong>Do Ciebie, Panie, wznoszę moją duszę.</strong></p>
  <p class="b-margin"><span class="ps-num">4</span>Daj mi poznać Twoje drogi, Panie, <span class="red">*</span><br>
    naucz mnie chodzić Twoimi ścieżkami.<br>
    <span class="ps-num">5</span>Prowadź mnie w prawdzie według swych pouczeń, <span class="red">*</span><br>
    Boże i Zbawco, w Tobie mam nadzieję.</p>
  <p class="s-margin red">Refren.</p>
  <p class="s-margin"><span class="ps-num">8</span>Dobry jest Pan i łaskawy, <span class="red">*</span><br>
    dlatego wskazuje drogę grzesznikom.<br>
    <span class="ps-num">9</span>Pomaga pokornym czynić dobrze, <span class="red">*</span><br>
    uczy ubogich dróg swoich.</p>
  <p class="s-margin red">Refren.</p>
  <p class="s-margin"><span class="ps-num">10</span>Wszystkie ścieżki Pana są pewne i pełne łaski <span class="red">*</span><br>
    dla strzegących Jego praw i przymierza.<br>
    <span class="ps-num">14</span>Bóg powierza swe zamiary swoim czcicielom <span class="red">*</span><br>
    i objawia im swoje przymierze.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">2. PSALM RESPONSORYJNY</div>
    <div class="right">Ps 85 (84), 9ab i 10. 11-12. 13-14 (R.: por. 8)</div>
  </div>
  <div class="l-margin">
  <p><span class="red">Refren:</span> <strong>Okaż swą łaskę i daj nam zbawienie.</strong></p>
  <p class="b-margin"><span class="ps-num">9</span>Będę słuchał tego, co Pan Bóg mówi: <span class="red">*</span><br>
    oto ogłasza pokój ludowi i swoim wyznawcom.<br>
    <span class="ps-num">10</span>Zaprawdę, bliskie jest Jego zbawienie <span class="red">&dagger;</span><br>
    dla tych, którzy Mu cześć oddają, <span class="red">*</span><br>
    i chwała zamieszka w naszej ziemi.</p>
  <p class="s-margin red">Refren.</p>
  <p class="s-margin"><span class="ps-num">11</span>Łaska i wierność spotkają się z sobą, <span class="red">*</span><br>
    ucałują się sprawiedliwość i pokój.<br>
    <span class="ps-num">12</span>Wierność z ziemi wyrośnie, <span class="red">*</span><br>
    a sprawiedliwość spojrzy z nieba.</p>
  <p class="s-margin red">Refren.</p>
  <p class="s-margin"><span class="ps-num">13</span>Pan sam szczęściem obdarzy, <span class="red">*</span><br>
    a nasza ziemia wyda swój owoc.<br>
    <span class="ps-num">14</span>Sprawiedliwość będzie kroczyć przed Nim, <span class="red">*</span><br>
    a śladami Jego kroków zbawienie.</p>
  <p class="s-margin red">Refren.</p>
  </div>
  
  <h3>W OKRESIE NARODZENIA PAŃSKIEGO</h3>
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 98 (97), 1bcde. 2-3b. 3c-4. 5-6. (R.: por. 3cd)</div>
  </div>
  <div class="l-margin">
  <p><span class="red">Refren:</span> <strong>Ziemia ujrzała swego Zbawiciela.</strong></p>
  <p class="b-margin"><span class="ps-num">1</span>Śpiewajcie Panu pieśń nową, <span class="red">*</span><br>
    albowiem uczynił cuda.<br>
    Zwycięstwo Mu zgotowała Jego prawica <span class="red">*</span><br>
    i święte ramię Jego.</p>
  <p class="s-margin red">Refren.</p>
  <p class="s-margin"><span class="ps-num">2</span>Pan okazał swoje zbawienie, <span class="red">*</span><br>
	na oczach pogan objawił swą sprawiedliwość.<br>
    <span class="ps-num">3</span>Wspomniał na dobroć i na wierność swoją <span class="red">*</span><br>
    dla domu Izraela.</p>
  <p class="s-margin red">Refren.</p>
  <p class="s-margin">Ujrzały wszystkie krańce ziemi <span class="red">*</span><br>
	zbawienie Boga naszego.<br>
    <span class="ps-num">4</span>Wołaj z radości na cześć Pana, cała ziemio, <span class="red">*</span><br>
    cieszcie się, weselcie i grajcie.</p>
  <p class="s-margin red">Refren.</p>
  <p class="s-margin"><span class="ps-num">5</span>Śpiewajcie Panu przy wtórze cytry, <span class="red">*</span><br>
	przy wtórze cytry i przy dźwięku harfy.<br>
    <span class="ps-num">6</span>Przy trąbach i przy głosie rogu, <span class="red">*</span><br>
    na oczach Pana, Króla, się radujcie.</p>
  <p class="s-margin red">Refren.</p>
  </div>
</div>