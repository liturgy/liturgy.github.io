<div lang="pl">
  <h1>DRUGI TYDZIEŃ ADWENTU</h1>
  <h2>PIĄTEK</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Iz 48, 17-19</div>
  </div>
  <p class="no-margin"><em>O, gdybyś zważał na me przykazania!</em></p>
  <p class="b-margin"><strong>Czytanie z Księgi proroka Izajasza</strong></p>
  <p class="s-margin indent">Tak mówi Pan, twój Odkupiciel, Święty Izraela:</p>
  <p class="indent">&laquo;Ja jestem Pan, twój Bóg, pouczający cię o tym, co pożyteczne, kierujący tobą na drodze, którą kroczysz. O, gdybyś zważał na me przykazania, stałby się pokój twój jak rzeka, a sprawiedliwość twoja jak morskie fale. Twoje potomstwo byłoby jak piasek, i jak jego ziarenka twoje latorośle.</p>
  <p class="indent">Nigdy nie usunięto by ani nie wymazano twego imienia sprzed mego oblicza!&raquo;</p>
  <p class="s-margin indent"><strong>Oto słowo Boże.</strong></p>

  <div class="both-sides-header">
    <div class="left">PSALM RESPONSORYJNY</div>
    <div class="right">Ps 1, 1-2. 3. 4 i 6 (R.: por. J 8, 12)</div>
  </div>
  <div class="l-margin">
  <p><span class="red">Refren:</span> <strong>Dasz światło życia idącym za Tobą.</strong></p>
  <p class="b-margin"><span class="ps-num">1</span>Szczęśliwy człowiek, który nie idzie za radą występnych, <span class="red">&dagger;</span><br>
	nie wchodzi na drogę grzeszników <span class="red">*</span><br>
    i nie zasiada w gronie szyderców,<br>
    <span class="ps-num">2</span>lecz w Prawie Pańskim upodobał sobie <span class="red">*</span><br>
    i rozmyśla nad nim dniem i nocą.</p>
  <p class="s-margin red">Refren.</p>
  <p class="s-margin"><span class="ps-num">3</span>On jest jak drzewo zasadzone nad płynącą wodą, <span class="red">*</span><br>
    które wydaje owoc w swoim czasie.<br>
    Liście jego nie więdną, <span class="red">*</span><br>
    a wszystko, co czyni, jest udane.</p>
  <p class="s-margin red">Refren.</p>
  <p class="s-margin"><span class="ps-num">4</span>Co innego grzesznicy: <span class="red">*</span><br>
    są jak plewa, którą wiatr rozmiata.<br>
    <span class="ps-num">6</span>Albowiem droga sprawiedliwych jest Panu znana, <span class="red">*</span><br>
    a droga występnych zaginie.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Przyjdzie Pan, Książę pokoju,<br>
    wyjdźcie Mu na spotkanie.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Mt 11, 16-19</div>
  </div>
  <p class="no-margin"><em>Ci, którzy odrzucili Jana Chrzciciela,<br>nie przyjmą Chrystusa</em></p>
  <p class="b-margin"><span class="red">&malt;</span> <strong>Słowa Ewangelii według Świętego Mateusza</strong></p>
  <p class="s-margin">Jezus powiedział do tłumów:</p>
  <p class="indent">&laquo;Z kim mam porównać to pokolenie? Podobne jest do przesiadujących na rynku dzieci, które głośno przymawiają swym rówieśnikom: &bdquo;Przygrywaliśmy wam, a nie tańczyliście; biadaliśmy, a wy nie zawodziliście&rdquo;. Przyszedł bowiem Jan, nie jadł ani nie pił, a oni mówią: &bdquo;Zły duch go opętał&rdquo;. Przyszedł Syn Człowieczy, je i pije, a oni mówią: &bdquo;Oto żarłok i pijak, przyjaciel celników i grzeszników&rdquo;. A jednak mądrość usprawiedliwiona jest przez swe czyny&raquo;.</p>
  <p class="s-margin indent"><strong>Oto słowo Pańskie.</strong></p>
</div>
