<div lang="pl">
  <h1>30 grudnia<br>SZÓSTY&nbsp;DZIEŃ OKTAWY&nbsp;NARODZENIA&nbsp;PAŃSKIEGO</h1>
  
  <div class="both-sides-header">
    <div class="left">PIERWSZE CZYTANIE</div>
    <div class="right">1 J 2, 12-17</div>
  </div>
  <p class="no-margin"><em>Kto wypełnia wolę Bożą, trwa na wieki</em></p>
  <p class="b-margin"><strong>Czytanie z Pierwszego Listu Świętego Jana Apostoła</strong></p>
  <p class="s-margin indent">Piszę do was, dzieci, że dostępujecie odpuszczenia grzechów ze względu na Jego imię. Piszę do was, ojcowie, że poznaliście Tego, który jest od początku. Piszę do was, młodzi, że zwyciężyliście Złego.</p>
  <p class="indent">Napisałem do was, dzieci, że znacie Ojca, napisałem do was, ojcowie, że poznaliście Twego, który jest od początku, napisałem do was, młodzi, że jesteście mocni i że nauka Boża trwa w was, a zwyciężyliście Złego.</p>
  <p class="indent">Nie miłujcie świata ani tego, co jest na świecie. Jeśli ktoś miłuje świat, nie ma w nim miłości Ojca. Wszystko bowiem, co jest na świecie, a więc: pożądliwość ciała, pożądliwość oczu i pycha tego życia, pochodzi nie od Ojca, lecz od świata. Świat zaś przemija, a z nim jego pożądliwość; kto zaś wypełnia wolę Bożą, ten trwa na wieki.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 96 (95), 7-8. 9-10 (R.: por. 11a)</div>
  </div>
  <div class="l-margin">
  <p><span class="red">Refren:</span> <strong>Niebo i ziemia niechaj się radują</strong></p>
  <p class="b-margin"><span class="ps-num">7</span>Oddajcie Panu, rodziny narodów, <span class="red">*</span><br>
    oddajcie Panu chwałę i uznajcie Jego potęgę.<br>
    <span class="ps-num">8</span>Oddajcie Panu chwałę należną Jego imieniu, <span class="red">*</span><br>
    przynieście dary i wejdźcie na Jego dziedzińce.</p>
  <p class="s-margin red">Refren.</p>
  <p class="s-margin"><span class="ps-num">9</span>Uwielbiajcie Pana w świetle przybytku, <span class="red">*</span><br>
	zadrżyj, ziemio cała, przed Jego obliczem.<br>
    <span class="ps-num">10</span>Głoście wśród ludów, że się nie zachwieje, <span class="red">&dagger;</span><br>
    On świat tak utwierdził, że się nie zachwieje, <span class="red">*</span><br>
    będzie sprawiedliwie sądził ludy.</p>
  <p class="s-margin red">Refren.</p>
  </div>
  
  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Zajaśniał nam dzień święty, pójdźcie narody, oddajcie pokłon Panu.<br>
    bo wielka światłość zstąpiła dzisiaj na ziemię.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>
  
  <div class="both-sides-header">
    <div class="left">EWANGELIA</div>
    <div class="right">Łk 2, 36-40</div><br>
  </div>
  <p class="no-margin"><em>Anna mówiła o Jezusie wszystkim,<br>którzy oczekiwali Mesjasza</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Gdy Rodzice przynieśli Dzieciątko Jezus do świątyni, była tam również prorokini Anna, córka Fanuela z pokolenia Asera, bardzo podeszła w latach. Od swego panieństwa siedem lat żyła z mężem i pozostała wdową. Liczyła już sobie osiemdziesiąt cztery lata. Nie rozstawała się ze świątynią, służąc Bogu w postach i modlitwach dniem i nocą. Przyszedłszy w tej właśnie chwili, sławili Boga i mówiła o Nim wszystkim, którzy oczekiwali wyzwolenia Jeruzalem.</p>
  <p class="indent">A gdy wypełnili wszystko według Prawa Pańskiego, wrócili do Galilei, do swego miasta &ndash; Nazaretu.</p>
  <p class="indent">Dziecię zaś rosło i nabierało mocy, napełniając się mądrością, a łaska Boża spoczywała na Nim.</p>
  <p class="s-margin indent"><strong>Oto słowo Pańskie.</strong></p>
</div>