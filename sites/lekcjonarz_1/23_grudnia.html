<div lang="pl">
  <h2>23 GRUDNIA</h2>
  <div class="both-sides-header">
    <div class="left">PIERWSZE CZYTANIE</div>
    <div class="right">Ml 3, 1-4. 23-24</div>
  </div>
  <p class="no-margin"><em>Eliasz poprzedzi przyjście Pana</em></p>
  <p class="b-margin"><strong>Czytanie z Księgi proroka Malachiasza</strong></p>
  <p class="s-margin">To mówi Pan Bóg:</p>
  <p class="indent">&laquo;Oto Ja wyślę anioła mego, aby przygotował drogę przede Mną, a potem nagle przybędzie do swej świątyni Pan, którego wy oczekujecie, i Anioł Przymierza, którego pragniecie. Oto nadejdzie, mówi Pan Zastępów. Ale kto przetrwa dzień Jego nadejścia i kto się ostoi, gdy On się ukaże? Albowiem On jest jak ogień złotnika i jak ług farbiarzy. Usiądzie więc, jakby miał przetapiać i oczyszczać srebro, i oczyści synów Lewiego, i przecedzi ich jak złoto i srebro, a wtedy będą składać Panu ofiary sprawiedliwe. Wtedy będzie miła Panu ofiara Judy i Jeruzalem jak za minionych dni i pradawnych lat.</p>
  <p class="indent">Oto Ja poślę wam proroka Eliasza przed nadejściem dnia Pańskiego, dnia wielkiego i strasznego. I skłoni on serca ojców ku synom, a serca synów ku ich ojcom, abym nie przyszedł i nie poraził ziemi klątwą&raquo;.</p>
  <p class="s-margin indent"><strong>Oto słowo Boże.</strong></p>
  
  <div class="both-sides-header">
    <div class="left">PSALM RESPONSORYJNY</div>
    <div class="right">Ps 25 (24), 4-5. 8-9. 10 i 14 (R.: por. Łk 21, 28)</div>
  </div>
  <div class="l-margin">
  <p><span class="red">Refren:</span> <strong>Podnieście głowy, bo Zbawca nadchodzi.</strong></p>
  <p class="b-margin"><span class="ps-num">4</span>Daj mi poznać Twoje drogi, Panie, <span class="red">*</span><br>
    naucz mnie chodzić Twoimi ścieżkami.<br>
    <span class="ps-num">5</span>Prowadź mnie w prawdzie według swych pouczeń, <span class="red">*</span><br>
    Boże i Zbawco, w Tobie mam nadzieję.</p>
  <p class="s-margin red">Refren.</p>
  <p class="s-margin"><span class="ps-num">8</span>Dobry jest Pan i łaskawy, <span class="red">*</span><br>
    dlatego wskazuje drogę grzesznikom.<br>
    <span class="ps-num">9</span>Pomaga pokornym czynić dobrze, <span class="red">*</span><br>
    uczy ubogich dróg swoich.</p>
  <p class="s-margin red">Refren.</p>
  <p class="s-margin"><span class="ps-num">10</span>Wszystkie ścieżki Pana są pewne i pełne łaski <span class="red">*</span><br>
    dla strzegących Jego praw i przymierza.<br>
    <span class="ps-num">14</span>Bóg powierza swe zamiary swoim czcicielom <span class="red">*</span><br>
    i objawia im swoje przymierze.</p>
  <p class="s-margin red">Refren.</p>
  </div>

  <div class="both-sides-header">
    <div class="left">ŚPIEW PRZED EWANGELIĄ</div>
  </div>
  <p><span class="red">Aklamacja:</span> Alleluja, alleluja, alleluja.</p>
  <p class="s-margin">Królu narodów, Kamieniu węgielny Kościoła,<br>
    przyjdź i zbaw człowieka, którego z mułu utworzyłeś.</p>
  <p class="s-margin"><span class="red">Aklamacja:</span> Alleluja, alleluja, alleluja.</p>

  <div class="both-sides-header">
    <div class="left">EWANGELIA</div>
    <div class="right">Łk 1, 57-66</div>
  </div>
  <p class="no-margin"><em>Narodzenie Jana Chrzciciela</em></p>
  <p class="b-margin"><span class="red">&malt;</span> <strong>Słowa Ewangelii według Świętego Łukasza</strong></p>
  <p class="s-margin indent">Dla Elżbiety nadszedł czas rozwiązania i urodziła syna. Gdy jej sąsiedzi i krewni usłyszeli, że Pan okazał jej tak wielkie miłosierdzie, cieszyli się z nią razem.</p>
  <p class="indent">Ósmego dnia przyszli, aby obrzezać dziecię, i chcieli mu dać imię ojca jego, Zachariasza. Ale matka jego odpowiedziała: &laquo;Nie, natomiast ma otrzymać imię Jan&raquo;.</p>
  <p class="indent">Odrzekli jej: &laquo;Nie ma nikogo w twoim rodzie, kto by nosił to imię&raquo;.</p>
  <p class="indent">Pytali więc na migi jego ojca, jak by chciał go nazwać. On zażądał tabliczki i napisał: &laquo;Jak będzie mu na imię&raquo;. I zdumieli się wszyscy.</p>
  <p class="indent">A natychmiast otworzyły się jego usta i rozwiązał się jego język, i mówił, błogosławiąc Boga.</p>
  <p class="indent">Wtedy strach padł na wszystkich ich sąsiadów. W całej górskiej krainie Judei rozpowiadano o tym wszystkim, co się zdarzyło. A wszyscy, którzy o tym słyszeli, braki to sobie do serca i pytali: &laquo;Kimże będzie to dziecię?&raquo; Bo istotnie ręka Pańska była z nim.</p>
  <p class="s-margin indent"><strong>Oto słowo Pańskie.</strong></p>
</div>
