<div lang="la">
  <p style="text-align: center;">CAPUT IV</p>
  <h2 class="s-margin">DE CONFIRMATIONE ÆGROTO IN PERICULO MORTIS CONSTITUTO MINISTRANDA</h2>
  
  <p class="b-margin rubric"><span class="list-num">52.</span>Cum maxime consentaneum sit, ut cuiusque baptizati initiatio christiana sacramentis Confirmationis et Eucharistiæ perficiatur, fideli ægrotanti in mortis periculo constituto, si rationis usum sit adeptus, suadeatur, ut, antequam Viaticum accipiat, sacramento etiam Confirmationis roboretur, possibili et necessaria præmissa catechesi.</p>
  <p class="rubric indent">Confirmatio tamen in periculo mortis et Unctio infirmorum, de more, ritu continuo non sunt conferendæ.</p>
  <p class="rubric indent">Puero autem qui rationis usum nondum sit adeptus, Confirmatio conferatur iisdem principiis ac normis servatis, quæ pro conferendo Baptismate sunt statuta.</p>
  
  <p class="b-margin rubric"><span class="list-num">53.</span>Quoties adiuncta id permittunt integer ritus servetur, prouti supra describitur.</p>
  
  <p class="b-margin rubric"><span class="list-num">54.</span>Urgente vero necessitate, Confirmationis minister imponit manus super ægrotum, dicens:</p>
  <p class="s-margin">Deus omnípotens, Pater Dómini nostri Iesu Christi,<br>
	qui hunc fámulum tuum regenerásti<br>
	ex aqua et Spíritu Sancto,<br>
	líberans eum a peccáto,<br>
	tu, Dómine, immíte in eum Spíritum Sanctum Paráclitum;<br>
	da ei spíritum sapiéntiæ et intelléctus,<br>
	spíritum consílii et fortitúdinis,<br>
	spíritum sciéntiæ et pietátis;<br>
	adímple eum spíritu tumóris tui.<br>
	Per Christum Dóminum nostrum.<br>
	<span class="red">℟.</span> Amen.</p>
  
  <p class="b-margin rubric"><span class="list-num">55.</span>Deinde, summitate pollicis dexteræ manus in Chrismate intincta, ducit pollice signum crucis in fronte confirmandi, dicens:</p>
  <p class="s-margin indent"><span class="red">N.</span>, áccipe signáculum Doni Spíritus Sancti.</p>
  <p class="b-margin rubric">Et confirmatus, si potest, respondet:</p>
  <p class="s-margin indent">Amen.</p>
  <p class="b-margin indent rubric">Alia elementa præparationis et conclusionis addi possunt, singulis in casibus, attentis omnibus adiunctis.</p>
  <p class="b-margin rubric"><span class="list-num">56.</span>In extrema autem necessitate, sufficit ut peragatur chrismatio cum formula sacramentali:</p>
  <p class="s-margin indent"><span class="red">N.</span>, áccipe signáculum Doni Spíritus Sancti.</p>
</div>