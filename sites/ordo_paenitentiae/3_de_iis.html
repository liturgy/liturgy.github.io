<div lang="la">
  <p style="text-align: center;">CAPUT III</p>
  <h2 class="s-margin">DE IIS QUÆ SERVANDA SUNT QUOTIES CONFIRMATIO CONFERTUR A MINISTRO EXTRAORDINARIO</h2>
  
  <p class="b-margin rubric"><span class="list-num">50.</span>Minister extraordinarius, qui, aut ex concessione iuris generalis aut ex peculiari indulto Sedis Apostolicæ, Confirmationem confert, eundem ritum servat supra descriptum.</p>
  
  <p class="b-margin rubric"><span class="list-num">51.</span>Si autem propter multitudinem confirmandorum, aliquos presbyteros ad sacramentum administrandum sibi sociat, hos eligat, servatis iis quæ supra, n. <span>8</span>, statuuntur. Expedit hos presbyteros, si Confirmatio intra Missam conferatur, etiam Missam cum ipso concelebrare.</p>
</div>