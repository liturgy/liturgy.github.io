<div lang="la">
  <h1>DOMINICA I ADVENTUS</h1>
  <p class="red" style="text-align: right;">Hebd. I Psalterii</p>
  
  <h2>Ad I Vesperas</h2>
  <p><span class="small-caps red">Hymnus,</span> 115<span class="red">.</span></p>
  <p class="b-margin indent"><span class="red">Ant. 1</span> Annuntiáte pópulis et dícite: Ecce Deus salvátor noster véniet.</p>
  <p class="rubric indent b-margin">Psalmi et canticum de dominica hebd. I, <span>573</span>.</p>
  <p class="s-margin indent"><span class="red">Ant. 2</span> Ecce Dóminus véniet, et omnes sancti eius cum eo, et erit in die illa lux magna, allelúia.</p>
  <p class="s-margin indent"><span class="red">Ant. 3</span> Véniet Dóminus in potestáte magna, et vidébit eum omnis caro.</p>
  
  <div class="both-sides-header">
    <div class="left small-caps">Lectio brevis</div>
    <div class="right">1 Thess 5, 23-24</div>
  </div>
  <p class="b-margin indent">Ipse Deus pacis sanctíficet vos per ómnia, et ínteger spíritus vester et ánima et corpus sine queréla in advéntu Dómini nostri Iesu Christi servétur. Fidélis est, qui vocat vos, qui étiam fáciet.</p>
  
  <div class="both-sides-header">
    <div class="left small-caps">Responsorium breve</div>
  </div>
  <p class="indent b-margin"><span class="red">℟.</span> Osténde nobis, Dómine, <span class="red">*</span> Misericórdiam tuam. Osténde.</p>
  <p class="indent"><span class="red">℣.</span> Et salutáre tuum da nobis. <span class="red">*</span> Misericórdiam tuam. Glória Patri. Osténde.</p>
  
  <div class="both-sides-header">
    <div class="left">Ad Magnificat, ant.</div>
  </div>
  <p class="b-margin">Anno <span class="red">A</span></p>
  <p class="indent">Vigiláte ergo, dicit Iesus, quia nescítis qua die Dóminus vester ventúrus sit.</p>
  <p class="s-margin">Anno <span class="red">B</span></p>
  <p class="indent">Ecce nomen Dómini venit de longínquo, et cláritas eius replet orbem terrárum.</p>
  <p class="s-margin">Anno <span class="red">C</span></p>
  <p class="indent">Erunt signa in sole et luna et stellis, et super terram pressúra géntium, et tunc vidébunt Fílium hóminis veniéntem in nube cum potestáte et glória magna.</p>
  
  <div class="both-sides-header">
    <div class="left small-caps">Preces</div>
  </div>
  <p class="b-margin reversed-indent">Christum, gáudium et exsultatiónem ómnium eum exspectántium, invocémus, dicéntes:</p>
  <p class="indent"><em>Veni, Dómine, et noli tardáre.</em></p>
  <p class="reversed-indent">Læti exspectámus advéntum tuum,</p>
  <p class="reversed-indent"><span class="red">&mdash;</span> veni, Dómine Iesu.</p>
  <p class="reversed-indent">Tu, qui es ante sǽcula,</p>
  <p class="reversed-indent"><span class="red">&mdash;</span> veni ad salvándum nos in hoc sǽculo.</p>
  <p class="reversed-indent">Tu, qui creásti mundum et omnes qui hábitant in eo,</p>
  <p class="reversed-indent"><span class="red">&mdash;</span> veni ad rediméndum opus mánuum tuárum.</p>
  <p class="reversed-indent">Qui nostram non horruísti mortálem natúram,</p>
  <p class="reversed-indent"><span class="red">&mdash;</span> veni ad eripiéndum nos a mortis império.</p>
  <p class="reversed-indent">Qui venísti ut vitam superabundántem haberémus,</p>
  <p class="reversed-indent"><span class="red">&mdash;</span> veni nobísque dona tuam vitam ætérnam.</p>
  <p class="reversed-indent">Qui omnes hómines in regnum tuum adunáre voluísti,</p>
  <p class="reversed-indent"><span class="red">&mdash;</span> veni ad congregándum eos qui vultus tui visiónem exspéctant.</p>
  <p class="s-margin">Pater noster.</p>
  
  <div class="both-sides-header">
    <div class="red" style="text-align: center;">Oratio</div>
  </div>
  <p class="b-margin indent">Da, quǽsumus, omnípotens Deus, hanc tuis fidélibus voluntátem, ut, Christo tuo veniénti iustis opéribus occurréntes, eius déxteræ sociáti, regnum mereántur possidére cæléste. Per Dóminum.</p>
  
  
  <h2>Ad Invitatorium</h2>
  <p class="b-margin indent"><span class="red">Ant.</span> Regem ventúrum Dóminum, veníte, adorémus.</p>
  <p class="rubric indent b-margin">Psalmus invitatorius, ut in Ordinario, <span>554</span>.</p>

  <h2>Ad Officium lectionis</h2>
  <p><span class="small-caps red">Hymnus,</span> 116<span class="red">.</span></p>
  <p class="b-margin indent"><span class="red">Ant. 1</span> Véniet ecce Rex excélsus cum potestáte magna ad salvándas gentes, allelúia.</p>
  <p class="rubric indent b-margin">Psalmi de dominica hebd. I, <span>576</span>.</p>
  <p class="s-margin indent"><span class="red">Ant. 2</span> Gaude et lætáre, fília Ierúsalem: ecce Rex tuus véniet tibi. Sion, noli timére, quia cito véniet salus tua.</p>
  <p class="s-margin indent"><span class="red">Ant. 3</span> In advéntu summi Regis mundéntur corda hóminum, ut digne ambulémus in occúrsum illíus: quia ecce véniet et non tardábit.</p>
  
  <p class="indent s-margin"><span class="red">℟.</span> Respícite et leváte cápita vestra.</p>
  <p class="indent"><span class="red">℣.</span> Quóniam appropínquat redémptio vestra.</p>
  
  <div class="both-sides-header">
    <div class="red small-caps">Lectio prior</div>
  </div>
  <div class="both-sides-header no-margin">
    <div>Íncipit liber Isaíæ prophétæ</div>
    <div class="right">1, 1-18</div>
  </div>
  <p class="red" style="font-style: italic; text-align: center;">Obiurgatio populi</p>
  <p class="reversed-indent"><sup class="red">1</sup> Vísio Isaíæ fílii Amos, quam vidit super Iudam et Ierúsalem</p>
  <p class="reversed-indent">in diébus Ozíæ, Ióatham, Achaz, Ezechíæ regum Iudæ.</p>
  <p class="reversed-indent"><sup class="red sup">2</sup> Audíte, cæli, et áuribus pércipe, terra,</p>
  <p class="reversed-indent">quóniam Dóminus locútus est:</p>
  <p class="reversed-indent">«&nbsp;Fílios enutrívi et exaltávi,</p>
  <p class="reversed-indent">ipsi autem sprevérunt me.</p>
  <p class="reversed-indent"><sup class="red">3</sup> Cognóvit bos possessórem suum,</p>
  <p class="reversed-indent">et ásinus præsépe dómini sui;</p>
  <p class="reversed-indent">Ísrael non cognóvit,</p>
  <p class="reversed-indent">pópulus meus non intelléxit&nbsp;».</p>
  <p class="reversed-indent"><sup class="red">4</sup> Væ genti peccatríci,</p>
  <p class="reversed-indent">pópulo gravi iniquitáte,</p>
  <p class="reversed-indent">sémini nequam, fíliis scelerátis!</p>
  <p class="reversed-indent">Dereliquérunt Dóminum,</p>
  <p class="reversed-indent">blasphemavérunt Sanctum Ísrael,</p>
  <p class="reversed-indent">abalienáti sunt retrórsum.</p>
  <p class="reversed-indent"><sup class="red">5</sup> Super quo percutiémini vos ultra,</p>
  <p class="reversed-indent">addéntes prævaricatiónem?</p>
  <p class="reversed-indent">Omne caput lánguidum,</p>
  <p class="reversed-indent">et omne cor mærens.</p>
  <p class="reversed-indent"><sup class="red">6</sup> A planta pedis usque ad vérticem</p>
  <p class="reversed-indent">non est in eo sánitas;</p>
  <p class="reversed-indent">vulnus et livor et plaga tumens</p>
  <p class="reversed-indent">non est circumligáta</p>
  <p class="reversed-indent">nec curáta medicámine neque fota óleo.</p>
  <p class="reversed-indent"><sup class="red">7</sup> Terra vestra desérta,</p>
  <p class="reversed-indent">civitátes vestræ succénsæ igni;</p>
  <p class="reversed-indent">regiónem vestram coram vobis aliéni dévorant,</p>
  <p class="reversed-indent">et desolábitur sicut in vastitáte hostíli.</p>
  <p class="reversed-indent"><sup class="red">8</sup> Et derelinquétur fília Sion</p>
  <p class="reversed-indent">ut umbráculum in vínea,</p>
  <p class="reversed-indent">sicut tugúrium in cucumerário,</p>
  <p class="reversed-indent">sicut cívitas, quæ obséssa est.</p>
  <p class="reversed-indent"><sup class="red">9</sup> Nisi Dóminus exercítuum reliquísset nobis semen,</p>
  <p class="reversed-indent">quasi Sódoma fuissémus</p>
  <p class="reversed-indent">et quasi Gomórra símiles essémus.</p>
  <p class="reversed-indent"><sup class="red">10</sup> Audíte verbum Dómini,</p>
  <p class="reversed-indent">príncipes Sodomórum;</p>
  <p class="reversed-indent">percípite áuribus legem Dei nostri,</p>
  <p class="reversed-indent">pópulus Gomórræ.</p>
  <p class="reversed-indent"><sup class="red">11</sup> «&nbsp;Quo mihi multitúdinem victimárum vestrárum?,</p>
  <p class="reversed-indent">dicit Dóminus.</p>
  <p class="reversed-indent">Plenus sum holocáustis aríetum</p>
  <p class="reversed-indent">et ádipe pínguium;</p>
  <p class="reversed-indent">et sánguinem vitulórum</p>
  <p class="reversed-indent"et agnórum et hircórum nólui.</p>
  <p class="reversed-indent"><sup class="red">12</sup> Cum venéritis ante conspéctum meum,</p>
  <p class="reversed-indent">quis quæsívit hæc de mánibus vestris,</p>
  <p class="reversed-indent">ut ambularétis in átriis meis?</p>
  <p class="reversed-indent"><sup class="red">13</sup> Ne afferátis ultra sacrifícium vanum;</p>
  <p class="reversed-indent">abominátio mihi incénsum,</p>
  <p class="reversed-indent">neoménia et sábbatum et convéntus;</p>
  <p class="reversed-indent">non feram scelus cum cœtu sollémni;</p>
  <p class="reversed-indent"><sup class="red">14</sup> caléndas vestras et sollemnitátes vestras</p>
  <p class="reversed-indent">odívit ánima mea,</p>
  <p class="reversed-indent">facta sunt mihi molésta, laborávi sústinens.</p>
  <p class="reversed-indent"><sup class="red">15</sup> Et cum extendéritis manus vestras,</p>
  <p class="reversed-indent">avértam óculos meos a vobis;</p>
  <p class="reversed-indent">et cum multiplicavéritis oratiónem,</p>
  <p class="reversed-indent">non exáudiam:</p>
  <p class="reversed-indent">manus enim vestræ sánguine plenæ sunt.</p>
  <p class="reversed-indent"><sup class="red">16</sup> Lavámini, mundi estóte,</p>
  <p class="reversed-indent">auférte malum cogitatiónum vestrárum</p>
  <p class="reversed-indent">ab óculis meis;</p>
  <p class="reversed-indent">quiéscite ágere pervérse,</p>
  <p class="reversed-indent"><sup class="red">17</sup> díscite benefácere:</p>
  <p class="reversed-indent">quǽrite iudícium, subveníte opprésso,</p>
  <p class="reversed-indent">iudicáte pupíllo, deféndite víduam.</p>
  <p class="reversed-indent"><sup class="red">18</sup> Et veníte, et iudício contendámus,</p>
  <p class="reversed-indent">dicit Dóminus.</p>
  <p class="reversed-indent">Si fúerint peccáta vestra ut cóccinum,</p>
  <p class="reversed-indent">quasi nix dealbabúntur;</p>
  <p class="reversed-indent">et, si fúerint rubra quasi vermículus,</p>
  <p class="reversed-indent">velut lana erunt&nbsp;».</p>
  
  <div class="both-sides-header">
    <div class="left small-caps">Responsorium</div>
    <div class="right">Is 1, 16. 18. 17</div>
  </div>
  <p class="indent b-margin"><span class="red">℟.</span> Lavámini, mundi estóte, auférte malum cogitatiónum vestrárum ab óculis meis; <span class="red">*</span> Si fúerint peccáta vestra ut cóccinum, quasi nix dealbabúntur.</p>
  <p class="indent"><span class="red">℣.</span> Quiéscite ágere pervérse, díscite benefácere, quǽrite iudícium. <span class="red">*</span> Si fúerint.</p>
  
  <div class="both-sides-header">
    <div class="left small-caps">Lectio altera</div>
  </div>
  <p class="no-margin">Ex Catechésibus sancti Cyrílli Hierosolymitáni epíscopi</p>
  <p class="s-margin red" style="text-align: center;">(Cat. 15, 1-3: PG 33, 870-874)<br><em>De duplici adventu Iesu Christi</em></p>
  <p class="s-margin indent">Christi advéntum annuntiámus, non unum dumtáxat, sed et álterum prióre multo speciosiórem. Ille enim patiéntiæ significatiónem prǽtulit; iste vero divíni regni diadéma feret.</p>
  <p class="indent">Nam ut plúrimum duplícia sunt ómnia apud Dóminum nostrum Iesum Christum. Duplex natívitas, áltera ex Deo ante sǽcula, áltera ex Vírgine in consummatióne sǽculórum; duplex descénsus: unus obscúrus, qui tamquam plúviæ in vellus, alter vero conspícuus, nimírum futúrus.</p>
  <p class="indent">In primo advéntu fásciis involútus est in præsépio: in secúndo amicítur lúmine quasi vestiménto. In prióre sustínuit crucem, ignomíniam aspernátus; in áltero véniet angelórum exércitu stipátus, glorificátus.</p>
  <p class="indent">Non ígitur in primo tantum advéntu acquiéscimus, sed et secúndum exspectámus. Cumque in prióre dixérimus: <em>Benedíctus qui venit in nómine Dómini</em>, idem rursum dicémus in posterióre: ut, cum ángelis occurréntes Dómino, adorántes clamémus: <em>Benedíctus qui venit in nómine Dómini</em>.</p>
  <p class="indent">Véniet Salvátor non ut íterum iudicétur, sed ut in ius vocet eos a quibus in iudícium est vocátus. Qui prius cum iudicarétur tácuit, conscelerátis qui immánia in illum, quando in crucem egére, ausi sunt, in memóriam révocans dicet: <em>Hæc fecísti et tácui</em>.</p>
  <p class="indent">De utróque illo advéntu lóquitur Malachías prophéta: <em>Et statim véniet ad templum suum Dóminus, quem vos quǽritis</em>. Ecce unus advéntus.</p>
  <p class="indent">Et rursus de áltero ita infit: <em>Et Ángelus testaménti quem vos quǽritis. Ecce véniet Dóminus omnípotens: et quis sustinébit diem ingréssus eius, aut quis subsístet in visióne eius? eo quod ipse accédit tamquam ignis conflatórii, tamquam herba lavántum: et sedébit conflans et emúndans</em>.</p>
  <p class="indent">Duos quoque illos advéntus signíficat Paulus ad Titum scribens his verbis: <em>Appáruit grátia Dei salvatóris ómnibus homínibus, erúdiens nos, ut abnegántes impietátem et mundána desidéria, temperánter et pie et iuste vivámus in præsénti sǽculo, exspectántes beátam spem et apparitiónem glóriæ magni Dei et salvatóris nostri Iesu Christi</em>. Viden, quómodo primum expréssit advéntum, de quo grátias agit; álterum vero, quem exspectámus.</p>
  <p class="indent">Proptérea fídei quam profitémur tenor nunc ita est tráditus, ut credámus in eum <em>qui et ascéndit in cælos, et consédit a dextris Patris. Et ventúrus est in glória iudicáre vivos et mórtuos; cuius regni non erit finis</em>.</p>
  <p class="indent">Véniet ígitur Dóminus noster Iesus Christus e cælis. Véniet vero circa finem mundi huius cum glória in postréma die. Fiet enim mundi huius consummátio, et factus iste mundus rursum renovábitur.</p>
  
  <div class="both-sides-header">
    <div class="left small-caps">Responsorium</div>
    <div class="right">Cf. Ps 48 (49), 3; 79 (80), 2; 23 (24), 7. 9</div>
  </div>
  <p class="indent b-margin"><span class="red">℟.</span> Aspíciens a longe, ecce vídeo Dei poténtiam veniéntem, et nébulam totam terram tegéntem. <span class="red">*</span> Ite óbviam ei, et dícite: <span class="red">*</span> Núntia nobis, si tu es ipse, <span class="red">*</span> Qui regnatúrus es in pópulo Ísrael.</p>
  <p class="indent s-margin"><span class="red">℣.</span> Quique terrígenæ, et fílii hóminum, simul in unum dives et pauper, <span class="red">*</span> Ite óbviam ei, et dícite:</p>
  <p class="indent s-margin"><span class="red">℣.</span> Qui regis Ísrael, inténde, qui dedúcis velut ovem Ioseph,  <span class="red">*</span> Núntia nobis, si tu es ipse.</p>
  <p class="indent s-margin"><span class="red">℣.</span> Tóllite portas, príncipes, vestras, et elevámini, portæ æternáles, et introíbit Rex glóriæ. <span class="red">*</span> Qui regnatúrus es in pópulo Ísrael.</p>
  <p class="indent s-margin"><span class="red">℟.</span> Aspíciens a longe <span class="red">usque ad ℣.</span> Quique terrígenæ <span class="red">exclusíve</span>.</p>
  <p class="b-margin indent"><span class="small-caps red">Hymnus</span> Te Deum, 116<span class="red">.</span></p>
  <p class="rubric b-margin">Oratio, ut ad Laudes matutinas.</p>

</p>
</div>
