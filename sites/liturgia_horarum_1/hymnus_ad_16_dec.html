<div lang="la">
  <h1>TEMPUS ADVENTUS</h1>
  <h2>I. USQUE AD DIEM 16 DECEMBRIS</h2>
  <p class="b-margin rubric indent">In Officio dominicali et feriali, a I Vesperis dominica I Adventus usque ad diem 16 decembris inclusive:</p>
  <h3>Ad Vesperas</h3>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Cónditor alme síderum,<br>atérna lux credéntium,<br>Christe, redémptor ómnium,<br>exáudi preces súpplicum.</p>
    <p class="s-margin">Qui cóndolens intéritu<br>morti períre sǽculum,<br>salvásti mundum lánguidum,<br>donans reis remédium,</p>
    <p class="s-margin">Vergénte mundi véspere,<br>uti sponsus de thálamo,<br>egréssus honestíssima<br>Vírginis matris cláusula.</p>
    <p class="s-margin">Cuius forti poténtiæ<br>genu curvántur ómnia;<br>cæléstia, terréstria<br>nutu faténtur súbdita.</p>
    <p class="s-margin">Te, Sancte, fide quǽsumus,<br>ventúre iudex sǽculi,<br>consérva nos in témpore<br>hostis a telo pérfidi.</p>
    <p class="s-margin">Sit, Christe, rex piíssime,<br>tibi Patríque glória<br>cum Spíritu Paráclito,<br>in sempitérna sǽcula. Amen.</p>
  </div>
  
  <h3>Ad Completorium</h3>
  <p><span class="small-caps red">Hymnus</span> Te lucis ante términum, 568<span class="red">.</span></p>
  
  <h3>Ad Invitatorium</h3>
  <p class="indent"><span class="red">Ant.</span> Regem ventúrum Dóminum, veníte, adorémus.</p>
  <p class="indent b-margin rubric">Psalmus invitatorius, ut in Ordinario, <span>554</span>.</p>
  
  <h3>Ad Officium lectionis</h3>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Verbum supérnum pródiens,<br>a Patre lumen éxiens,<br>qui natus orbi súbvenis<br>cursu declívi témporis:</p>
    <p class="s-margin">Illúmina nunc péctora<br>tuóque amóre cóncrema;<br>audíta per præcónia<br>sint pulsa tandem lúbrica.</p>
    <p class="s-margin">Iudéxque cum post áderis<br>rimári facta péctoris,<br>reddens vicem pro ábditis<br>iustísque regnum pro bonis,</p>
    <p class="s-margin">Non demum artémur malis<br>pro qualitáte críminis,<br>sed cum beátis cómpotes<br>simus perénnes cǽlites.</p>
    <p class="s-margin">Sit, Christe, rex piíssime,<br>tibi Patríque glória<br>cum Spíritu Paráclito,<br>in sempitérna sǽcula. Amen.</p>
  </div>
  
  <h3>Ad Laudes matutinas</h3>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Vox clara ecce íntonat,<br>obscúra quæque íncrepat:<br>procul fugéntur sómnia;<br>ab æthre Christus prómicat.</p>
    <p class="s-margin">Mens iam resúrgat tórpida<br>quæ sorde exstat sáucia;<br>sidus refúlget iam novum,<br>ut tollat omne nóxium.</p>
    <p class="s-margin">E sursum Agnus míttitur<br>laxáre gratis débitum;<br>omnes pro indulgéntia<br>vocem demus cum lácrimis,</p>
    <p class="s-margin">Secúndo ut cum fúlserit<br>mundúmque horror cínxerit,<br>non pro reátu púniat,<br>sed nos pius tunc prótegat.</p>
    <p class="s-margin">Summo Parénti glória<br>Natóque sit victória,<br>et Flámini laus débita<br>per sæculórum sǽcula. Amen.</p>
  </div>
  
  <h3>Ad Horam mediam</h3>
  <h4 style="text-align: left;">Ad Tertiam</h4>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Nunc, Sancte, nobis, Spíritus,<br>unum Patri cum Fílio,<br>dignáre promptus íngeri<br>nostro refúsus péctori.</p>
    <p class="s-margin">Os, lingua, mens, sensus, vigor<br>confessiónem pérsonent,<br>flamméscat igne cáritas,<br>accéndat ardor próximos.</p>
    <p class="s-margin">Per te sciámus da Patrem,<br>noscámus atque Fílium,<br>te utriúsque Spíritum<br>credámus omni témpore. Amen.</p>
  </div>
  <p class="indent b-margin"><span class="red">Ant.</span> Prophétæ prædicavérunt nasci Salvatórem de Vírgine María.</p>
  
  <h4 style="text-align: left;">Ad Sextam</h4>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Rector potens, verax Deus,<br>qui témperas rerum vices,<br>splendóre mane ínstruis<br>et ígnibus merídiem,</p>
    <p class="s-margin">Exstíngue flammas lítium,<br>aufer calórem nóxium,<br>confer salútem córporum<br>verámque pacem córdium.</p>
    <p class="s-margin">Præsta, Pater piíssime,<br>Patríque compar Únice,<br>cum Spíritu Paráclito<br>regnans per omne sǽculum. Amen.</p>
  </div>
  <p class="indent b-margin"><span class="red">Ant.</span> Gábriel ángelus locútus est Maríæ, dicens: Ave, grátia plena; Dóminus tecum; benedícta tu inter mulíeres.</p>

  <h4 style="text-align: left;">Ad Nonam</h4>
  <p class="red small-caps">Hymnus</p>
  <div style="margin: 0px auto; padding-left: 20px;">
    <p class="s-margin">Rerum, Deus, tenax vigor,<br>immótus in te pérmanens,<br>lucis diúrnæ témpora<br>succéssibus detérminans,</p>
    <p class="s-margin">Largíre clarum véspere,<br>quo vita numquam décidat,<br>sed prǽmium mortis sacræ<br>perénnis instet glória.</p>
    <p class="s-margin">Præsta, Pater piíssime,<br>Patríque compar Únice,<br>cum Spíritu Paráclito<br>regnans per omne sǽculum. Amen</p>
  </div>
  <p class="indent b-margin"><span class="red">Ant.</span> María dixit: Qualis est ista salutátio? quia conturbáta est ánima mea, et quia paritúra sum Regem, qui claustrum virginitátis meæ non violábit.</p>
</div>
