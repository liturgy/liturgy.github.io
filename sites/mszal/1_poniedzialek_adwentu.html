<div lang="pl">
  <h1>PONIEDZIAŁEK<br>PIERWSZEGO TYGODNIA ADWENTU</h1>
  <div class="both-sides-header">
    <div class="left">ANTYFONA NA WEJŚCIE</div>
    <div class="right">Por. Jr 31, 10; Iz 35, 4</div>
  </div>
  <p>Słuchajcie, narody, słowa Pana <span class="red">*</span> i głoście je na całym świecie. <span class="red">*</span> Oto przyjdzie nasz Zbawiciel, <span class="red">*</span> odrzućcie bojaźń.</p>
  
  <div class="both-sides-header">
    <div class="left">KOLEKTA</div>
  </div>
  <p>Panie, nasz Boże, pomóż nam gorliwie się przygotować na przyjście Chrystusa, Twojego Syna, <span class="red">&dagger;</span> aby gdy przyjdzie i zapuka do naszych drzwi, zastał nas czuwających na modlitwie <span class="red">*</span> i z radością głoszących Jego chwałę. Przez naszego Pana Jezusa Chrystusa, Twojego Syna, <span class="red">&dagger;</span> który z Tobą żyje i króluje w jedności Ducha Świętego, <span class="red">*</span> Bóg, przez wszystkie wieki wieków.</p>
  <p class="rubric s-margin">Odmawia się <span>Wierzę.</span></p>
  
  <div class="both-sides-header">
    <div class="left">MODLITWA NAD DARAMI</div>
  </div>
  <p>Panie, nasz Boże, przyjmij te dary, które otrzymaliśmy dzięki Twojej dobroci, <span class="red">&dagger;</span> Ty nam je dałeś, abyśmy mogli odprawiać eucharystyczną Ofiarę, <span class="red">*</span> spraw, aby ona stała się dla nas zadatkiem wiecznego zbawienia. Przez Chrystusa, Pana naszego.</p>
  <p class="rubric s-margin">1 prefacja adwentowa, <span>nr 1.</span></p>
  
  <div class="both-sides-header">
    <div class="left">ANTYFONA NA KOMUNIĘ</div>
    <div class="right">Por. Ps 106 (105), 4-5; Iz 38, 3</div>
  </div>
  <p>Przyjdź, Panie, i nawiedź nas w pokoju, <span class="red">*</span> abyśmy się cieszyli wobec Ciebie czystym sercem.</p>
  
  <div class="both-sides-header">
    <div class="left">MODLITWA PO KOMUNII</div>
  </div>
  <p>Boże, nasz Ojcze, niech owocny będzie dla nas udział w tym Sakramencie, <span class="red">&dagger;</span> przez który nas, pielgrzymujących na ziemi, podtrzymujesz w drodze do nieba <span class="red">*</span> i uczysz całym sercem miłować to, co wieczne. Przez Chrystusa, Pana naszego.</p>
</div>