<div lang="pl">
  <h1>1 NIEDZIELA ADWENTU</h1>
  <div class="both-sides-header">
    <div class="left">ANTYFONA NA WEJŚCIE</div>
    <div class="right">Ps 25 (24), 1-3</div>
  </div>
  <p>Do Ciebie, Panie, wznoszę moją duszę, <span class="red">*</span> Tobie ufam, Boże, niech zawód mnie nie spotka. <span class="red">*</span> Niech moi wrogowie nie triumfują nade mną, <span class="red">*</span> nikt bowiem, kto Ci zawierzył, <span class="red">*</span> nie będzie zawstydzony.</p>
  <p class="rubric s-margin">Nie odmawia się <span>Chwała na wysokości.</span></p>
  
  <div class="both-sides-header">
    <div class="left">KOLEKTA</div>
  </div>
  <p>Wszechmogący Boże, spraw, abyśmy przez dobre uczynki przygotowali się na spotkanie przychodzącego Chrystusa, <span class="red">&dagger;</span> a w dniu sądu, zaliczeni do Jego wybranych, <span class="red">*</span> mogli posiąść królestwo niebieskie. Przez naszego Pana Jezusa Chrystusa, Twojego Syna, <span class="red">&dagger;</span> który z Tobą żyje i króluje w jedności Ducha Świętego, <span class="red">*</span> Bóg, przez wszystkie wieki wieków.</p>
  <p class="rubric s-margin">Odmawia się <span>Wierzę.</span></p>
  
  <div class="both-sides-header">
    <div class="left">MODLITWA NAD DARAMI</div>
  </div>
  <p>Panie, nasz Boże, przyjmij te dary, które otrzymaliśmy dzięki Twojej dobroci, <span class="red">&dagger;</span> Ty nam je dałeś, abyśmy mogli odprawiać eucharystyczną Ofiarę, <span class="red">*</span> spraw, aby ona stała się dla nas zadatkiem wiecznego zbawienia. Przez Chrystusa, Pana naszego.</p>
  <p class="rubric s-margin">1 prefacja adwentowa, <span>nr 1.</span></p>
  
  <div class="both-sides-header">
    <div class="left">ANTYFONA NA KOMUNIĘ</div>
    <div class="right">Ps 85 (84), 13</div>
  </div>
  <p>Pan obdarzy błogosławieństwem, <span class="red">*</span> a nasza ziemia wyda swój owoc.</p>
  
  <div class="both-sides-header">
    <div class="left">MODLITWA PO KOMUNII</div>
  </div>
  <p>Boże, nasz Ojcze, niech owocny będzie dla nas udział w tym Sakramencie, <span class="red">&dagger;</span> przez który nas, pielgrzymujących na ziemi podtrzymujesz w drodze do nieba <span class="red">*</span> i uczysz całym sercem miłować to, co wieczne. Przez Chrystusa, Pana naszego.</p>
</div>